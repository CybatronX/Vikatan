	<HTML>
		<Head>
			<meta http-equiv="Content-Type" content="text/html;charset=utf-8" >

			<link rel="stylesheet" href="http://code.jquery.com/mobile/1.4.0/jquery.mobile-1.4.0.min.css" />

			<script src="http://code.jquery.com/jquery-1.9.1.min.js"></script>

			<style>
				.title1 {text-align:center;font-size:40px;color:dimgray;}
				.subtitle1{text-align:center;font-size:25px;color:dimgray;}
				.subtitle2{text-align:center;font-size:15px;color:dimgray;}
				.subtitle3{text-align:center;font-size:15px;color:dimgray;}
				.pageNumber>span{text-align:center;font-size:30px;color:dimgray;}

				.AjayPageDiv {
					display:none;
					margin-bottom:30px;
					font-size:30px;
					color:dimgray;
				}

				.next{
					float:right;
					height:50px;
					width:100px;
				}

				.next>img{
					width:100%;
					height:100%;
				}

				.prev{
					float:left;
					height:50px;
					width:100px;
				}

				.prev>img{
					width:100%;
					height:100%;
				}

				.pageNumber{
					margin-left:40%;
					float:left;
				}


			</style>

			<script type="text/javascript" >
			$( document ).ready(function() {
				$('div.AjayPageDiv').filter(":first").css("display","block");
				
				var pages = $('div.AjayPageDiv');
				var totalPages = pages.length;
				var currentPageNumber = 0;

				$('div.pageNumber>span').text("Page:" + (currentPageNumber+1) + "/" + totalPages );

				$('div.next').click(function(){
					if(currentPageNumber+1 < totalPages)
					{
						$(pages[currentPageNumber]).hide();
						$(pages[currentPageNumber+1]).show();
						currentPageNumber += 1;
						$('div.pageNumber>span').text("Page:" + (currentPageNumber+1) + "/" + totalPages );
					}
				 });

				 $('div.prev').click(function(){
				 	if(currentPageNumber >0)
				 	{
				 		$(pages[currentPageNumber]).hide();
						$(pages[currentPageNumber-1]).show();
						currentPageNumber -= 1;
						$('div.pageNumber>span').text("Page:" + (currentPageNumber+1) + "/" + totalPages );
				 	}
				 });

			});
			</script>

		</Head>
		<Body>
		<div class="header">
		
			<div class="next">
				<img  src="../../next.gif"/>
			</div>

			<div class="prev">
				<img src="../../prev.gif"/>
			</div>
		</div>


			<div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">அவள் 16</div>
<div class="subtitle1"></div>
<div class="content" style="border-top:1px solid #DDD;"><p style="text-align: center"><img align="middle" width="450" height="539" alt="" src="http://www.vikatan.com/aval/2014/06/ndqyqy/images/p53.jpg"></p></div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">“ஷூட்டிங்னா... காலேஜுக்கு லீவுதான்!”</div>
<div class="subtitle1">மாடலிங்கில் கலக்கும் மாடர்ன் கேர்ள்ஸ்</div>
<div class="subtitle2"></div>
<div class="content" style="border-top:1px solid #DDD;">
<p class="content"><span style="color: #ff0000"><strong>மா</strong></span>டலிங், ஃபேஷன், போட்டோகிராஃபினு கலக்கிட்டிருக்கிற டீன் பட்டாம்பூச்சிகளிடம் ஒரு சிட் சாட்!</p>
<p class="content">சென்னை, வள்ளியம்மாள் பொறியியல் கல்லூரியில் மூன்றாம் வருடம் படிக்கிற அதுல்யா டிகௌத்... ''நடிகை அமலா பால், என்னோட கஸின். அவங்கள பார்த்துதான் மாடலிங் பண்றதுல எனக்கும் விருப்பம் வந்துச்சி.</p>
<p class="content">என்னோட நண்பர்கள் 'நாளைய இயக்குநர்’ நிகழ்ச்சிக்காக, குறும்படங்கள் எடுத்தாங்க. அதில் பல படங்களில் எனக்கு ஹீரோயின் வாய்ப்பு தந்தாங்க. 'ஏப்ரல் 11’, 'லா’, 'நிலவே நெருங்காதே’, 'முதல் பார்வை’னு நிறைய குறும்படங்கள் பண்ணியிருக்கேன். அதுவே எனக்கு மாடலிங் ஃபீல்டுக்கு விசிட்டிங் கார்டா அமைஞ்சது. 'மெகா மார்ட்’டுக்கான போட்டோ ஷூட் மறக்க முடியாதது.</p>
<p style="text-align: center"><img alt="" align="middle" width="600" height="448" src="http://www.vikatan.com/aval/2014/06/ndqyqy/images/p54.jpg"></p>
<p class="content">அப்படியே வெள்ளித்திரைக்கும் ஒரு ஜம்ப் போயாச்சு. 'யமுனா’, 'நினைத்தது யாரோ’ திரைப்படங்கள்ல நடிச்சிருக்கேன்; 'கடல் மீன்கள்’, 'கபடி’ உள்ளிட்ட படங்கள்ல இப்போ நடிச்சுட்டு இருக்கேன். நான் படிக்கிற இன்ஜினீயரிங் டிகிரி, சும்மா பேருக்குதான். என் ஆசை முழுக்க முழுக்க மீடியாவில்தான். அதனால போட்டோ ஷூட், ஷூட்டிங்னா யோசிக்காம காலேஜுக்கு லீவு போட்டுடுவேன்!''னு சொல்லி, ஏரியா அதிர சிரிக்கிறாங்க.</p>
<p class="content"><span style="color: #ff0000"><strong>''மா</strong></span>டலிங், கன்டன்ட் ரைட்டர்னு என்னோட லைஃப் அட்டகாசமா போயிட்டு இருக்கு'' என்று சிரிக்கும் உபர்சனா ஐயர், படிப்பது எத்திராஜ் காலேஜில் ஃபைனல் இயர் பிசினஸ் எகனாமிக்ஸ்.</p>
<p class="content">''ஸ்கூல் முடிச்சதும் வேர்ட் ஆஃப் மவுத் மூலமாதான் மாடலிங் இண்டஸ்ட்ரியில நுழைஞ்சேன். அப்படியே முன்னேறி, தனிஷ்க், பிக்பஜார், நல்லி சில்க்ஸ் விளம்பரங்களுக்கு எல்லாம் மாடலா <img alt="" align="right" width="220" height="268" src="http://www.vikatan.com/aval/2014/06/ndqyqy/images/p54a.jpg">இருந்திருக்கேன். இந்த வருஷம் விர்கோ ஈவன்ட்ஸ் நடத்தின மிஸ் சென்னை போட்டியோட டைட்டில் வின்னர் நான்தான். பாலிவுட் நடிகை மாதுரி தீட்ஷித்தோட காஸ்ட்யூம் டிசைனர் ஜூல்ஸ்கிட்ட கொஞ்சநாள் வொர்க் பண்ணியிருக்கேன். இப்ப, பியூட்டி பிகாஸ்ங்கிற இன்டர்நேஷனல் மேகஸினோட கன்டன்ட் ரைட்டரா வொர்க் பண்ணிட்டு இருக்கேன். எப்போவும் பிஸியா என்னை வெச்சிக்கற நான், இதுவரைக்கும் காலேஜுக்கு பங்க் அடிச்சதே இல்லை தெரியுமா!’' என்று சிரிக்கிறார்.</p>
<p class="content"><span style="color: #ff0000"><strong>''ப்</strong></span>ளஸ் டூ முடிச்சதுமே போட்டோகிராஃபர் கார்த்திக் ஸ்ரீனிவாசன் சார்கிட்ட போர்ட்ஃபோலியோ பண்ணிக்கிட்டேன். அதுதான் என்னோட மாடலிங் கேரியர்க்கு ஒரு என்ட்ரி பாஸ் மாதிரி அமைஞ்சது!''னு ஆரம்பிச்ச மெகந்தி ஜாஸ்,</p>
<p class="content">''டபுள்யூ.சி.சி. காலேஜ்ல விஸ்காம் படிச்சிட்டு, நேஷனல் இன்ஸ்டிட்யூட் ஆஃப் டிசைனிங்ல பி.ஜி., பேஷன் டிசைனிங் பண்ணினேன்.  படிக்கிறப்ப ஹாபியா இருந்த மாடலிங், அதுக்கப்புறம் ஃபேஷனா மாறிச்சு. அதுவே, தொழிலாவும் ஆயிடுச்சு. இப்போ சென்னையில எனக்கு சொந்தமா ஒரு டிசைனிங் யூனிட் இருக்கு. பெண்களுக்கான ஆடைகளுக்கு மட்டுமேயான அந்த யூனிட்டில், நான் டிசைன் பண்ணின ஆடைகளுக்கு நானே மாடலா இருக்கேன். இதுவரைக்கும் 250-க்கும் மேல ஃபேஷன் ஷோ பண்ணி இருக்கேன். சமீபத்தில் நடந்த கனடா நாட்டின் டொரன்டோ நகரத்தில் நடந்த 'விவா பிரைடல் ஷோ’ல கலந்திருக்கேன். ரிது குமார், விவேக் கருணாகரன், ரெஹானே, எரும் அலி போன்ற புகழ்பெற்ற ஃபேஷன் டிசைனர்கள்கூட எல்லாம் வேலை பார்த்திருக்கேன். கோக், ஆங்கர் மில்க் (ஸ்ரீலங்கா), மலபார் ஜுவல்லர்ஸ், நாதெள்ளானு நேஷனல் தொடங்கி இன்டர்நேஷனல் பிராண்ட்கள் வரை மாடலா இருந்திருக்கேன். ஐ ஆம் பிஸி ஆல்வேஸ்!''னு பை சொன்னாங்க.</p>
<p class="content">பை பை!</p>
<p style="text-align: right"><span style="color: #ff0000"><strong>- சுகன்யா வர்மா</strong></span></p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">கேமரா பெண்! </div>
<div class="subtitle1"></div>
<div class="content" style="border-top:1px solid #DDD;">
<p class="content"><span style="color: #ff0000"><strong>''நே</strong></span>ஹா போட்டோகிராஃபி... உங்களுக்கெல்லாம் நிச்சயம் பிடிக்கும்!''</p>
<p class="content">- நேஹா சாமுவேல் கொட்டும் வார்த்தை ஒவ்வொன்றிலும் தன்னம்பிக்கை தகதகக்கிறது!</p>
<p class="content">''எனக்கு சின்ன வயதில் இருந்தே போட்டோகிராஃபியில் ஆர்வம். ப்ளஸ் டூ முடிச்சப்போ, 'நாளைய இயக்குநர்’ நிகழ்ச்சியில் பங்கேற்ற ஒரு டீமில் உதவி இயக்குநரா வேலை பார்த்தேன். அந்த டீம் மேட் ஒருத்தர்கிட்ட இருந்த சோனி டிஜி கேமராவை வாங்கி, போட்டோஸ் எடுத்தேன்.</p>
<p class="content">அடுத்து, சென்னை, மகளிர் கிறிஸ்தவக் கல்லூரியில் பி.பி.ஏ ஈவ்னிங் காலேஜ் சேர்ந்தேன். அந்த நேரத்தில் ஆழ்வார்பேட்டையில் ஒரு ஜிம்மில் பார்ட் டைம் வேலை பண்ணினேன். தோழிகிட்ட சோனி டிஜி கேமராவை தினமும் 200 ரூபாய்க்கு வாடகைக்கு வாங்கி, பெரம்பூரில் இருக்கும் எங்க வீட்டில் இருந்து ஜிம்முக்கு பஸ்ஸில் போற வழியெல்லாம், ஷூட் பண்ணுவேன். நான் எடுத்த போட்டோக்களைப் பார்த்தவங்க, 'உன் போட்டோல ஏதோ ஒரு மேஜிக் இருக்கு!’னு பாராட்டுவாங்க. பலர், 'இதெல்லாம் பொண்ணுங்களுக்கு சரிப்படாத வேலை’னு சொல்லுவாங்க. ஆனா, அவங்கள்லாம் இப்போ என் வாடிக்கையாளர்கள்!'' என்று பாஸிட்டிவாகச் சிரிக்கும் நேஹா,</p>
<p class="content">''போட்டோகிராஃபிதான் என் எதிர்காலம்னு வீட்டில் சொன்னேன். அம்மாவுக்கு கலக்கம். '9 டு 6 வேலை எல்லாம் எனக்கு சரிப்பட்டு வராது... கடவுள் எனக்குக் கொடுத்த திறமையை நான் வீணாக்க மாட்டேன்!’னு உறுதியா நின்னேன். அப்பா உற்சாகப்படுத்தினார். ஆனா, ஒரு புரொஃபஷனல் கேமரா கேட்டப்போ, அண்ணனை கனடா அனுப்ப நிறைய செலவு செய்திருந்ததால, அவரால வாங்கிக் கொடுக்க முடியல. ரெண்டு வருஷத்துக்கு முன்ன 'நிக்கான் D90’ வாங்கிக் கொடுத்தார்.</p>
<p style="text-align: center"><img align="middle" width="496" height="699" alt="" src="http://www.vikatan.com/aval/2014/06/ndqyqy/images/p56.jpg"></p>
<p class="content">ஆங்கிலப் பத்திரிகைகளுக்கு போட்டோகிராஃபரா வேலை பார்க்கிற நாகூர் கனிகிட்ட, வேலைக்குச் சேர்ந்தேன். ரெண்டு வருஷமா அவர்கிட்டதான் வேலை பார்க்கிறேன். எவ்வளவு கடினமான வேலையையும் ஆர்வத்தோட செய்யும் கலையை அவர்கிட்டதான் கத்துக்கிட்டேன். என்னோட திறமையைப் பார்த்த அவர், அவருக்குக் கிடைக்கிற நல்ல நல்ல போட்டோ அசைன்மென்ட்ஸ் எல்லாத்தையும் எனக்குத் தருவார். அந்த இடத்துக்கு போய் நேஹா போட்டோகிராஃபிங்கிற பேர்ல நான் என் திறமையைக் காண்பிச்சுட்டு இருக்கேன். என்னோட 'போட்டோ ஷூட்ஸ்’-க்கும் அவர் வந்து ஹெல்ப் பண்ணுவார்'' என்று சொல்லும் நேஹாவின் 'நேஹா போட்டோகிராஃபி’, இப்போது ஹை ஸ்பீடில் சென்றுகொண்டிருக்கிறது. சமீபத்தில் சி.ஐ.ஐ. (<span lang="EN">CII- Confederation of Indian Industry)</span> ''எனக்கு முகங்களை போட்டோ எடுக்கப் பிடிக்காது; தருணங்களை சிறைபிடிக்கிறதுலதான் விருப்பம். என்னோட முதல் போட்டோ ஷூட், என் நண்பனின் பெற்றோரோட 25-வது திருமண நாள் விழா. இதுவரைக்கும் கிட்டத்தட்ட 70 ஷூட்களுக்கு மேல பண்ணிட்டேன். நான் படிச்சிட்டிருக்கற பி.பி.ஏ படிப்பானது... என் தொழிலுக்குத் தேவையான பிராண்ட் விற்பனை, வாடிக்கையாளரை அணுகுற விதம், திறமையை மெருகுகூட்டும் முறைனு எல்லாத்தையும் சொல்லிக்கொடுக்குது''</p>
<p class="content">- படபடவென்று சொன்ன நேஹா,</p>
<p class="content">''சொந்த ஸ்டுடியோ ஆரம்பிக்கணும்... அதை நோக்கித்தான் ஓடிட்டு இருக்கேன்!''</p>
<p class="content">- 'பை’ சொல்லி கேமராவை கையில் எடுக்கிறார்!</p>
<p style="text-align: right"><span style="color: #ff0000"><strong>- சுகன்யா வர்மா</strong></span></p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">பறை அடிக்கும் பாவைகள்! </div>
<div class="subtitle1"></div>
<div class="content" style="border-top:1px solid #DDD;">
<p class="content"><span style="color: #ff0000"><strong>க</strong></span>ல்லூரி மேடை என்றாலே... சினிமா பாடல்கள், வெஸ்டர்ன் நடனம், மிஞ்சிப்போனால்... பரதம் என்பதே வழக்கமாகிவிட்டது. ஆனால், கல்லூரி மாணவிகள் சிந்துஜாவும், அன்பரசியும் தங்களின் அழகான ஆர்வம் மற்றும் தீவிர முயற்சி காரணமாக... 'பேசும் பறை’ என்ற குழுவுடன் இணைந்து, மேடைதோறும் அதிரவைத்துக் கொண்டுள்ளனர்... பறை இசைத்து!</p>
<p class="content">பறை கற்ற அனுபவத்தைவிட, அதன் பழமையையும் பெருமையையும் பேசுவதிலேயே ஆர்வம் காட்டுகிறார்கள் இருவரும்!  </p>
<p class="content">''நாங்க ரெண்டு பேரும் சென்னை, அரசு இசைக் கல்லூரி மாணவிகள்...'' என்று ஆரம்பித்த அன்பரசி,</p>
<p class="content">''பறைதான் உலகத்துல தோன்றிய முதல் இசைக்கருவி. திருக்குறள்ல பறை, யாழ்னு ரெண்டு இசைக்கருவிகள் மட்டும்தான் குறிப்பிடப்பட்டிருக்கு.</p>
<p class="content">பறை என்பது சாவுக்கு அடிக்கும் வாத்தியம்னு பரவியிருக்கிற எண்ணம், தவறானது. ஆதிகாலத்துல சுபகாரியம், கோயில் திருவிழாக்களுக்கு எல்லாம் பறையடிச்சிருக்காங்க. மக்கள் கூடும் இடங்கள்லயும், தகவல் தெரிவிக்கவும், விலங்குகள்கிட்ட இருந்து தங்களைப் பாதுகாக்கவும் பறையடிச்சிருக்காங்க.</p>
<p style="text-align: center"><img align="middle" width="650" height="226" alt="" src="http://www.vikatan.com/aval/2014/06/ndqyqy/images/p58.jpg"></p>
<p class="content">இறப்புக்கு பறையடிக்கும் பழக்கம் ஏன் வந்ததுனா, பறையடிச்சும் அசையலைனா, அந்த உடலுக்கு உயிரில்லைனு உறுதிப்படுத்திக்கத்தான். அந்தளவுக்கு நரம்புகளைத் தூண்டுற இசை இது. ஆனா, பறையை சாதி பேர் சொல்லி தள்ளி வெச்சதுதான் நம்மோட சாபம்.</p>
<p class="content">திருவிழாவுக்காக ஆந்திரக் கலைஞர்களை இங்க அழைச்சப்போ, அவங்க இசைச்ச கருவிக்குப் பெயர் 'டப்பு’. அதுக்குப் பிறகு நம்மோட பறை கருவியை 'தப்பு'னு கூப்பிட ஆரம்பிச்சிட்டாங்க. ஆனா, பறைங்கறதுதான் சரியான வார்த்தை. இது நம் தமிழர்களோட வாத்தியம். இதில் ஒவ்வொரு நிகழ்ச்சிக்கும் ஒவ்வொரு வகை அடி இருக்கு. அதுதான் இதோட சிறப்பு!'' என்ற அன்பரசி, மறந்தும் காலணி அணிந்து பறையைத் தொடுவதில்லை. அதில் தெரிகிறது அவரின் அர்ப்பணிப்பு.</p>
<p class="content">தொடர்ந்து பேசியவர், ''பி.சி.ஏ படிச்சிருக்கற நான், இப்போ மூன்றாம் ஆண்டு வாய்ப்பாட்டு படிச்சிட்டு இருக்கேன். எங்க கல்லூரியில் பறை பயிற்சி கிடையாது. தன்னார்வத்துலதான் பறை கத்துக்கிட்டோம். இப்போ அது எங்க வாழ்க்கையோட அங்கமாயிடுச்சு. நிறைய மாணவிகளுக்கு பறை மேல ஆசை இருந்தாலும், பெற்றோர் தடை போட்டிருவாங்க. அந்த வகையில் நான் என் அப்பா, அம்மாவுக்குத்தான் நன்றி சொல்லணும். சேலத்தைச் சேர்ந்த நடுத்தரக் குடும்பம் நாங்க. என் படிப்புக்காகத்தான் சென்னைக்கு வந்தோம். இப்போ வாய்ப்பாட்டு வகுப்புகள் எடுக்குற நான், கிராமியப் பாடல்களும், பறையும் கத்துக் கொடுக்க விரும்புறேன்'' என்றார் அன்பரசி.</p>
<p class="content">சிந்துஜா பேசும்போது, ''நான் விடுதியில் தங்கிப் படிச்சேன். ஒன்பதாம் வகுப்பு படிச்சப்பவே பறை கத்துக்கிட்டேன். 'நீ நம்மோட பாரம்பரியக் கலையை கத்துக்கிறது பெருமையா இருக்கு’னு பெற்றோர் உற்சாகப்படுத்த, போட்டிகளுக்கும் விழாக்களுக்கும் போக ஆரம்பிச்சேன். ஆறு வருஷமா பறை அடிச்சிட்டு இருக்கேன்.</p>
<p class="content">டீச்சர் டிரெயினிங் முடிச்சுட்டு, இப்போ அரசு இசைக் கல்லூரியில் பரதம் இறுதியாண்டு படிச்சிட்டு இருக்கேன். பரதமும் பறையும் இருதுருவங்கள். ஆனா, ரெண்டையும் என்னால சிறப்பா செய்ய முடியுது. 'பேசும் பறை’ குழுவோட இணைஞ்சு பல போட்டிகள்ல கலந்து வெற்றிபெற்றிருக்கோம். எங்களோட ஒற்றுமைதான் அதுக்குக் காரணம்!'' என்றார் பெருமையுடன்.</p>
<p class="content">அதிரடியாக பறை அடித்து ஆடிக்காட்டினார்கள் இருவரும்; ரசித்துக் கொண்டேயிருந்தோம் நாம்!  </p>
<p style="text-align: right"><span style="color: #ff0000"><strong>- ந.கீர்த்தனா  </strong></span></p>
<p style="text-align: right"><span style="color: #ff0000"><strong>படங்கள்: எஸ்.கேசவசுதன்</strong></span></p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">என்ன பண்றாங்க இந்த கேர்ள்ஸ்?</div>
<div class="subtitle1"></div>
<div class="content" style="border-top:1px solid #DDD;">
<p class="content"><span style="color: #ff0000"><strong>செ</strong></span>மஸ்டர் முடிஞ்சு விட்டாச்சு லீவு. பாய்ஸ் எல்லாம் 'விர்ர்ர் ர்ர்ர்’னு பைக்ல சிட்டியைச் சுத்திச்சுத்தி வந்திட்டிருக்காங்க. ஆனா, இந்த கேர்ள்ஸ் என்ன பண்றாங்க? அதைப் பார்க்கறதுக்காக ஒரு ரவுண்ட் வந்தோம்!</p>
<p class="content"><span style="color: #ff0000"><u><strong>நந்தினி, கோவை </strong></u></span></p>
<p class="content">''நிறைய மார்க் வாங்கணும்னு என்னை ஸ்ட்ரிக்ட்டான ஸ்கூல்ல சேர்த்துவிட்டாங்க. ஏதோ ஸ்கூலோட கஸின் மாதிரி, காலேஜும் ஸ்ட்ரிக்ட்டு. நாலு வருஷமும் பரபரனு ஓடிட்டே இருந்தேன். கடைசி எக்ஸாம் முடிஞ்சப்போ, 'அப்பாடா!’னு இருந்துச்சி. ஆனா, லீவ் ஆரம்பிச்சு ஒரே வாரத்துல அந்த பரபரப்பை மிஸ் பண்றேன். ஏதோ சோம்பேறி ஆயிட்ட மாதிரி இருக்கு. ஆனாலும், இதுதானே என் வாழ்க்கையில கடைசி லீவ். வேலையில் சேர்ந்துட்டா நோ ஹாலிடேஸ்ல... அதனால ஃப்ரெண்ட்ஸோட அவுட்டிங், அப்பா, அம்மாகூட அரட்டை, வீட்டை சுத்தம் பண்றதுனு ஒரே என்ஜாய்மென்ட்தான்!</p>
<p class="content">நேத்து...  ஷெல்ஃபை க்ளீன் பண்ணும்போது, ஸ்கூல் டேஸ்ல நான் பயன்படுத்தின பொருட்களை எல்லாம் பார்த்து, பழைய ஞாபகங்களைப் புரட்டிட்டு இருக்கேன்!''</p>
<p style="text-align: center"><img align="middle" width="600" height="263" alt="" src="http://www.vikatan.com/aval/2014/06/ndqyqy/images/p60.jpg"></p>
<p class="content"><span style="color: #ff0000"><u><strong>காயத்திரி, சென்னை </strong></u></span></p>
<p class="content">''இங்க நான் என் சித்தி வீட்ல தங்கிப் படிக்கிறேன். சட்டப்படி (!) லீவ் விட்டதும் மயிலாடுதுறையில இருக்கிற எங்க வீட்டுக்குப் போயிருக்கணும். ஆனா, ஃப்ரெண்ட்ஸை மிஸ் பண்ணிடுவோமோனு இங்கயே தங்கியிருக்கேன். ஃபேஸ் பேக், ஃபேஷியல்னு என்னை கொஞ்சம் கவனிச்சுக்கிறேன். சமையலும், ஏதாவது ஒரு மொழியும் கத்துக்கணும்னு முடிவுஎடுத்திருக்கேன்.</p>
<p class="content">ஃப்ரெண்ட்ஸ்கூட அப்பப்போ அவுட்டிங் உண்டு. ஆனா, தியேட்டருக்கு மட்டும் போகமாட்டோம். ஏன்னா, அங்க ஒருத்தருக்கொருத்தர் பேசிக்கவே முடியாது. எல்லோருமா சேர்ந்து மீட் பண்றதே கஷ்டமா இருக்கற இந்த ஹாலிடேஸ்ல, மூணு மணி நேரம் ஃப்ரெண்ட்ஸை கூட வெச்சுக்கிட்டு பேசாம இருக்கறது எவ்வளவு பெரிய கொடுமை தெரியுமா..!''</p>
<p class="content"><span style="color: #ff0000"><u><strong>கீர்த்தனா, திருச்சி </strong></u></span></p>
<p class="content">''நான் ஒரு ஹாஸ்டல் பறவை. அங்க நாக்கு செத்துப் போயிருந்தேன். தினமும் வீட்டில் விதவிதமான மெனு சாப்பிடணும், ருசியா சாப்பிடணும், நல்லா சாப்பிடணும்... இதுதான் என்னோட முதல் ஹாலிடே பிளான். எங்க வீட்டுல நிறைய குட்டீஸ் இருக்காங்க. அவங்ககூட விளையாடுறதுல நேரம் போறதே தெரியல.</p>
<p class="content">என் மாமா பையன் ஸ்பெல்லிங் காம்படிஷன்ல சேர்ந்திருக்கான். அவனுக்கு தினமும் டிரெயினிங் கொடுக்கிறேன். டிஸ்ட்ரிக்ட் லெவல், ஸ்டேட் லெவல் எல்லாம் ஜெயிச்சு, இப்போ நேஷனல் லெவல் போகப் போறான். பெருமையா இருக்கு.</p>
<p class="content">ஹாஸ்டல்ல இருந்தப்ப என் வீட்டை ரொம்ப மிஸ் பண்ணினேன். இப்போ என் ஃப்ரெண்ட்ஸை ரொம்ப மிஸ் பண்றேன். அதனால அவங்களை எல்லாம் எங்க வீட்டுக்கு கூப்பிட்டு, ஒரு நாலு நாள் ஜாலியா இருக்கப் போறோம் அப்புறம் நகைக்கடை வெச்சிருக்கிற எங்க மாமா கடைக்குப் போய், நகை தயாரிக்கிறது, சேல்ஸ் பண்றது பற்றி நிறைய விஷயங்கள் தெரிஞ்சுக்கிறேன். பேங்க், எல்.ஐ.சி., மெடிக்ளைம் பத்தி எல்லாம் தெரிஞ்சுக்கிறேன். இப்படி பரபரனு இருக்கறதால, லீவ்ல 'போர்’ என்பதற்கே வேலை இல்ல.''</p>
<p style="text-align: center"><img align="middle" width="555" height="363" alt="" src="http://www.vikatan.com/aval/2014/06/ndqyqy/images/p60a.jpg"></p>
<p class="content"><span style="color: #ff0000"><strong><u>பிரியா  ஐஸ்வர்யா, மதுரை </u></strong></span></p>
<p class="content">''ரெண்டு பேரும் ட்வின்ஸ்...'' என்று ஆரம்பித்தார் பிரியா. ''ஒரே ஸ்கூல்ல படிச்சோம். ஆனா, வேற வேற காலேஜுக்குப் பிரிஞ்சுட்டோம். அதிலும் தங்கச்சிக்கு மார்னிங் காலேஜ், எனக்கு ஈவ்னிங் காலேஜ். அதனால ஒருத்தரை ஒருத்தர் ரொம்பவே மிஸ் பண்ணிக்குவோம். அதுக்கு சேர்த்து வெச்சி இந்த லீவ்ல ஷாப்பிங், அவுட்டிங், வீட்டு வேலையில அம்மாவுக்கு ஹெல்ப்,  சொந்தக்காரங்க வீடுனு என்ஜாய் பண்ணப் போறோம்.</p>
<p class="content">வீட்டுக்கு அவ ஃப்ரெண்ட்ஸ் வந்தா, 'நான்தான் ஐஸ்வர்யா’னு கலாய்ப்பேன். என் ஃப்ரெண்ட்ஸை, 'நான்தான் பிரியா’னு அவ குழப்புவா. ஜாலி எபிசோட் அது. எங்க வெளிய போனாலும், அவ ஃப்ரெண்ட்ஸ், என் ஃப்ரெண்ட்ஸ்னு பெரிய கேங்காதான் போவோம். ட்ரீட் ட்ரீட்னு ஒரே ட்ரீட் மேளாதான்.</p>
<p class="content">ரெண்டு பேருமே கால் லெட்டருக்காக வெயிட்டிங். வந்ததும் மறுபடியும் ஷெட்யூல் லைஃப் ஸ்டார்ட் ஆகிடும், ஜாலி டைம் குறைஞ்சிடும்!''</p>
<p style="text-align: right"><span style="color: #0000ff"><strong>- ந.ஆஷிகா  </strong></span></p>
<p style="text-align: right"><span style="color: #0000ff"><strong>படங்கள்: என்.ஜி.மணிகண்டன், பா.காளிமுத்து, ர.சதானந்த், தி.குமரகுருபரன்  </strong></span></p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">Slam Book</div>
<div class="subtitle1"></div>
<div class="content" style="border-top:1px solid #DDD;">
<p style="text-align: center"><img align="middle" width="600" height="934" alt="" src="http://www.vikatan.com/aval/2014/06/ndqyqy/images/p62.jpg"></p>
<p style="text-align: center"><img align="middle" width="650" height="473" alt="" src="http://www.vikatan.com/aval/2014/06/ndqyqy/images/p63.jpg"></p>
<p style="text-align: center"><img align="middle" width="600" height="808" alt="" src="http://www.vikatan.com/aval/2014/06/ndqyqy/images/p64.jpg"></p>
<p class="content">சந்திப்பு: உ.சிவராமன்  படங்கள்: வீ.சக்தி அருணகிரி</p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">நமக்குள்ளே... </div>
<div class="subtitle1"></div>
<div class="content" style="border-top:1px solid #DDD;">
<p class="content"><span style="color: #ff0000"><strong>நா</strong></span>டாளுமன்ற தேர்தல் முடிவுகள் பரபரப்பாக வெளியாகிக்கொண்டிருந்த அன்று, மதிய உணவுக்காக ஒரு ஹோட்டலுக்கு சென்றிருந்தேன். அதன் அருகில் செயல்படும் தனியார் நிறுவனத்தைச் சேர்ந்த ஆண் - பெண் ஊழியர்களும் அங்கே குழுமியிருந்தனர். தேர்தல் முடிவுகளைப் பற்றி உற்சாகம் பொங்க சற்றே சத்தமாக பேசிக்கொண்டிருந்தனர். பொதுவாக, 'அரசியல் உரையாடல்களில் ஒதுங்கி நிற்பார்கள்' என்று வர்ணிக்கப்படும் பெண்கள், இங்கே தங்களையும் ஆர்வத்துடன் இணைத்துக் கொண்டது... ஆச்சர்யமாகவே இருந்தது!</p>
<p class="content">''சாதி, மதம்... போன்றவற்றை பின்னுக்குத் தள்ளி, 'வளர்ச்சி வளர்ச்சி' என்று கிளிப்பிள்ளை போல நாடு முழுவதும் 'வளர்ச்சி' ஒன்றையே முன்னிலைப்படுத்தியதால் தான் மோடிக்கு மக்கள் வாக்களித்திருக்கிறார்கள்'’ என்று ஒரு பெண் சொல்ல,</p>
<p class="content"><img align="left" width="131" height="257" alt="" src="http://www.vikatan.com/aval/2014/06/ndqyqy/images/p98.jpg">''பத்து ஆண்டுகளாக தொடர்ந்து காங்கிரஸ் ஆட்சியைப் பார்த்து அலுத்துப் போனால்தான் மாறுதலுக்காக வாக்களித்திருக்கிறார்கள்’' - இன்னொரு பெண் தன் கருத்தை பதிவுசெய்தார்.</p>
<p class="content">''இது ஜனநாயக நாடு. டீ கடை வைத்திருப்பவர்கூட ஆட்சிக்கு வரலாம் என்பது நிரூபணமாகியிருக்கிறது'' என்று கூட்டத்திலேயே மிகவும் துடிப்பான ஓர் இளம்பெண் சிரித்தபடியே சொல்ல,</p>
<p class="content">''ஜனநாயக நாடு சரி. ஆனால், மோடி எந்த அளவுக்கு ஜனநாயகத்தின் மீது நம்பிக்கைக் கொண்டவர் என்பதை இனிதான் நிரூபிக்க வேண்டும்’'</p>
<p class="content">- வெடுக்கென்று சொன்னார் இன்னோர் இளம்பெண்.</p>
<p class="content">இப்படி நீண்டுகொண்டே போன உரையாடலில், 'மோடி ஏன் மனைவியுடன் சேர்ந்து வாழவில்லை’, 'ஓர் இளம் பெண்ணை கண்காணிப்பதற்கு முதலமைச்சர் பதவியை மோடி பயன்படுத்தியதாக குற்றச்சாட்டு உண்டே’ என்றெல்லாம், 'நெகட்டிவ்' விஷயங்களையும் அலசித் தீர்த்தனர்.</p>
<p class="content">''அமெரிக்கா, ரஷ்யா போன்ற பல நாடுகளில் சுறுசுறுப்பாக இயங்கக்கூடிய, நடுத்தர வயதுள்ள தலைவர்கள் ஜனாதிபதி, அதிபர் என்றெல்லாம் தலைமைப் பதவிகளில் அமர்கிறார்கள். ஆனால், இதுபோல நடப்பதை ஏற்றுக்கொள்ளும் பக்குவம், இங்கு இன்னும் வரவில்லை?'' என்று யாரும் எதிர்பாராத கோணத்திலிருந்து ஒரு கருத்தைச் சொன்னார், அவர்களில் சற்றே அதிக வயது கொண்ட ஒரு பெண்!</p>
<p class="content">பெண்களின் இந்த உரையாடல் இன்னும் சுவாரஸ்யமானதாக இருந்தாலும், அலுவலக வேலைகள் அவசரமாக அழைக்க... அரை மனதோடு திரும்பினேன். என் மேஜையில், 'அரசியலில் பெண்கள் ஏன் அதிக அளவில் அக்கறை காட்டுவதில்லை?’ என்கிற ஒரு கட்டுரை, என் ஒப்புதலுக்காக வைக்கப்பட்டிருந்தது. தலைப்பு மட்டுமில்லை... கட்டுரையே இந்த நேரத்துக்கு தொடர்பில்லாததுபோல இருந்தது!</p>
<p class="content">என்ன, நான் சொல்வது சரிதானே தோழிகளே!</p>
<p style="text-align: right"><span style="color: #ff0000"><strong>உரிமையுடன்</strong></span></p>
<p style="text-align: right"><span style="color: #ff0000"><strong><img align="right" width="100" height="88" alt="" src="http://www.vikatan.com/aval/2014/06/ndqyqy/images/p98a.jpg"></strong></span></p>
<p style="text-align: right"> </p>
<p style="text-align: right"> </p>
<p style="text-align: right"><span style="color: #ff0000"><strong> </strong></span></p>
<p style="text-align: right"><span style="color: #ff0000"><strong>ஆசிரியர்</strong></span></p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">''200 ரூபாய் ஆப்பிளைவிட, 40 ரூபாய் கொய்யா உயர்ந்தது!'' </div>
<div class="subtitle1">சா.வடிவரசு,  படம்: ஆ.முத்துக்குமார் </div>
<div class="subtitle2"></div>
<div class="content" style="border-top:1px solid #DDD;">
<p class="content"><span style="color: #ff0000"><strong>''அ</strong></span>ரிசி, பருப்பு, காய்கறி, பழம்... என்று எதை எடுத்தாலும்.... விலை உயர்ந்ததாக இருக்க வேண்டும்; பளபளப்பாக இருக்க வேண்டும்; அதில்தான் சத்துக்கள் நிறைந்திருக்கின்றன என்கிற நம்பிக்கை, இங்கே பலரிடமும் நீக்கமற நிறைந்திருக்கிறது. ஆனால், இதில் துளிகூட உண்மை இல்லை!</p>
<p class="content">'என்ன விலை விற்றால் நமக்கென்ன?' என்று கவலையில்லாமல் வாங்கத் துணியும் வசதிமிக்கவர்களாக இருந்தாலும் சரி... பொருட்களின் விலைவாசி பரபரவென்று உயர்ந்துகொண்டே போவதைப் பார்த்து பதறுகிற நடுத்தர மற்றும் ஏழைகளாக இருந்தாலும் சரி... இந்த உண்மையைப் புரிந்துகொண்டால்... தேவையில்லாமல் பணம் வீணாவதைக் கட்டுப்படுத்த முடியும்'' என்று சொல்லி திரும்பிப் பார்க்க வைக்கும் சென்னை, ராமச்சந்திரா மருத்துவக் கல்லூரியின் மருத்துவ உணவியல் துறை  விரிவுரையாளர் குந்தலா ரவி, ஒவ்வொன்றாக பட்டியலிடுகிறார்... உங்களின் பாக்கெட்டையும், உடலையும் பலமாக்க!</p>
<p class="content"><img align="right" width="300" height="538" alt="" src="http://www.vikatan.com/aval/2014/06/ndqyqy/images/p14a.jpg">''நாம் உட்கொள்ளும் உணவானது... தானியங்கள், பருப்புகள், காய்கறிகள், பழங்கள் மற்றும் பால் பொருட்கள் (அசைவ உணவுகளையும் இந்த வகையிலேயே அடக்கலாம்) என ஐந்து வகையாகப் பிரிக்கப்பட்டுள்ளன. இந்த ஐந்து வகை உணவுப் பொருட்களிலும் வகைக்கு ஒன்று கட்டாயம் நம் உணவில் இருக்க வேண்டியது அவசியம். இதில் சரியான தேர்வையும், விலைவாசிக்குத் தகுந்த விகிதாச்சாரத்தையும் கடைப்பிடித்தால் போதும். இதைத்தான் உட்கொள்ளவேண்டும் என்று எந்தவித கட்டாயமும் இல்லை.</p>
<p class="content"><span style="color: #ff0000"><strong>தானியத்தில் தேர்வு: </strong></span>தானிய வகைகளைப் பொறுத்தவரை, 70 ரூபாய், 100 ரூபாய் விலையில் கிடைக்கும் அரிசிதான் பிரதானம் என்பதில்லை. அவற்றிலிருக்கும் அதே சத்துக்கள்தான், ரேஷன் கடையில் இலவசமாக தரப்படும் அரிசியிலும் இருக்கின்றன. 20 ரூபாய்க்கு விற்கப்படும் அரிசியிலும் இருக்கின்றன. அதேபோல அரிசிதான் சாப்பிட வேண்டும் என்பதில்லை. அதைவிட குறைந்த விலையில் கிடைக்கும் மற்ற தானிய வகை உணவுப் பொருட்களையும் பயன்படுத்தலாம். அவற்றிலும் அதே சத்துக்கள்தான் உள்ளன. கம்பு, கேழ்வரகு, சோளம், கோதுமை போன்ற மற்ற தானியங்களையும் உணவாகப் பழக்க வேண்டும்.</p>
<p class="content"><span style="color: #ff0000"><strong>பருவகால காய்கறிகள்: </strong></span>குறிப்பிட்ட காய்கறிகளையே வாங்காமல், அந்த வகையில் உள்ள வேறுரக காய்களையும் தேர்வு செய்யலாம். உதாரணமாக, பீன்ஸ் வாங்க மார்க்கெட்டுக்கு செல்லும்போது அதன் விலை ஏகத்துக்கும் இருந்தால், அதே ரகத்தைச் சேர்ந்த அவரைக்காய், கொத்தவரங்காய் போன்றவற்றை வாங்கலாம். குறிப்பிட்ட பருவத்தில் அதிக வரத்துள்ளவையாகப் பார்த்து வாங்க வேண்டும்.</p>
<p class="content">வெங்காயத்தைப் பொறுத்தவரையில் அதிகமானோர் சின்ன வெங்காயத்தைதான் அதிக விலை கொடுத்து வாங்குகிறார்கள். இரண்டுக்கும் உள்ள ஒரே வேறுபாடு, சுவை மாறுபாடு மட்டுமே. கீரை வகைகளில் கொத்தமல்லி, புதினா, கறிவேப்பிலை போன்றவற்றின் விலை எப்போதுமே குறைவுதான். எல்லா வகை கீரைகளைப் போன்றே இதிலும் கால்சியம், அயர்ன் சத்துக்கள் பரவலாக இருக்கின்றன. குறைந்த விலையில் கிடைக்கும் இவற்றையும் உணவில் நிறைய சேர்த்து, அதிக பயன் பெறலாம்.</p>
<p style="text-align: center"><img align="middle" width="600" height="790" alt="" src="http://www.vikatan.com/aval/2014/06/ndqyqy/images/p14.jpg"></p>
<p class="content"><span style="color: #ff0000"><strong>நம்மூர் பழங்கள்:</strong></span> ஆஸ்திரேலிய ஆப்பிள், அமெரிக்க ஆரஞ்சு, நியூசிலாந்து திராட்சை போன்றவற்றில்தான் சத்துகள் நிறைந்திருக்கின்றன என்கிற நினைப்பு பலரிடமும் இங்கே நிறைந்திருக்கிறது. இவற்றைவிட, நம்ஊரில் விளையும் வாழை, சப்போட்டா, கொய்யா, பப்பாளிப் பழங்களிலேயே அதிக சத்துகள் நிரம்பியுள்ளன. கிலோ 200 ரூபாய் வரை விற்கும் ஆப்பிளைவிட, 40 ரூபாய்க்கும் விற்கும் கொய்யா சிறந்தது. குறைந்த செலவில் அதிக ஆரோக்கியம் பெறலாம்.</p>
<p class="content"><span style="color: #ff0000"><strong>பால் பொருட்கள்:</strong></span> பால் சம்பந்தப்பட்ட உணவுப் பொருட்களைப் பொறுத்தவரை, அனைத்துமே அதிக விலைதான். காரணம், மற்ற உணவுப் பொருட்களைவிட, இவற்றில் அதிக சத்துக்கள் நிறைந்திருக்கின்றன என்று மக்கள் மத்தியில் இருக்கும் நம்பிக்கைதான். ஆனால், எல்லாவற்றையும் போல பாலும் ஓர் உணவுப் பொருள் அவ்வளவுதான். பாலை சிக்கனமாகப் பயன்படுத்த வேண்டும். குழந்தைகளுக்கு நிறைய பால் கொடுக்க வேண்டுமே என்பார்கள் சிலர். தாய்ப்பாலைத்தான் மூன்று வயதுவரை கொடுக்க வேண்டும். அதற்குப் பிறகு, மாட்டுப்பால் என்பது முக்கியமாக கொடுக்க வேண்டும் என்பதில்லை. வழக்கமாக நாம் உண்ணும் உணவுகளையே கொஞ்சம் கொஞ்சமாக அறிமுகப்படுத்தினால் போதும். இதனால், பணம் மிச்சமாவதோடு, அதிக சத்தும் கிடைக்கும்'' என்று சொல்லும் குந்தலா ரவி, இந்த விஷயங்கள் ஒவ்வொன்றையும் நேரடியாக விவரித்து சொல்லவும் காத்திருக்கிறார்... 'கலங்காதிரு மனமே' ஒலிச் சேவையில்!</p>
<p style="text-align: center"><img align="middle" width="600" height="587" alt="" src="http://www.vikatan.com/aval/2014/06/ndqyqy/images/p18.jpg"></p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">குடிசையில் வாழ்க்கை, கோபுரத்தில் மதிப்பெண்!</div>
<div class="subtitle1">சி.ஆனந்தகுமார்,  உ.சிவராமன்   பா.வேலுமணி   ந.ஆஷிகா   தி.ஹரிஹரன் , க.பாலாஜி ,  பி.கமலா </div>
<div class="subtitle2">படங்கள்: பா.காளிமுத்து, வீ.சிவக்குமார், வீ.சக்தி அருணகிரி</div>
<div class="subtitle3"></div>
<div class="content" style="border-top:1px solid #DDD;">
<p class="content"><span style="color: #ff0000"><strong>த</strong></span>மிழக அளவில் லட்சக்கணக்கானோர் எழுதிய ப்ளஸ் டூ தேர்வு முடிவுகள் கடந்த 9-ம் தேதியன்று வெளியாகி, முதல் இடம், இரண்டாம் இடம், மூன்றாம் இடம் பிடித்த மாணவ - மாணவிகள் பற்றிய செய்திகள் மீடியாக்களில் படபடக்கின்றன. இவர்களுக்கு நடுவே, படாடோப பள்ளிகள்... பணக்கார அப்பா - அம்மாக்கள்... வசதிமிக்க நகரங்கள்... என்பது போன்ற எதுவுமே வாய்க்கப் பெறாத நிலையிலும், சத்தமில்லாமல் சாதனை படைத்திருப்பவர்கள் பற்றிய செய்திகளுக்கும் பஞ்சமில்லை. அத்தகையோரில் சிலர், இங்கே பேசுகிறார்கள்.</p>
<p class="content"><img align="left" width="141" height="231" alt="" src="http://www.vikatan.com/aval/2014/06/ndqyqy/images/p6.jpg">வறுமை... வறுமை... வறுமை... இதைத் தவிர, வேறு எதையுமே அறியாத குடும்பங்களில் பிறந்து... அரசுப் பள்ளிகள், அரசாங்கத்தின் உதவியோடு தனியார் பள்ளிகள் என்று படித்து, அசத்தலான மதிப்பெண்களைப் பெற்றிருக்கும் இந்த மாணவிகள் ஒவ்வொருவருமே டாக்டர், இன்ஜினீயர், ஐ.ஏ.எஸ் என்று கனவுகளை சுமக்கிறார்கள்.</p>
<p class="content"><span style="color: #ff0000"><strong>''சி.ஏ. படிக்கறதுக்கு... பூ கட்டி சம்பாதிக்கணும்!''</strong></span></p>
<p class="content"><span style="color: #0000ff">எம்.சரண்யா - 1153 / 1200</span>, சவரியப்ப உடையார் நினைவு மேல்நிலைப் பள்ளி, ராயப்பன்பட்டி, தேனி</p>
<p class="content">சரண்யாவைத் தேடி, அவருடைய வீடு இருக்கும் சீலையம்பட்டி சென்றபோது... பாட்டியுடன் சேர்ந்து பூ கட்டிக்கொண்டிருந்தார்.</p>
<p class="content">''ஒரு வயசு இருக்கும்போதே, அம்மா இறந்துட்டாங்க. கொத்தனாரா இருக்கற அப்பா, கேன்சர் நோயால பாதிக்கப்பட்டிருக்கார். கொத்தனார் வேலை பார்த்துட்டிருந்த தாத்தாதான், ஹாஸ்டல்ல சேர்த்து படிக்க வெச்சாரு. ஒன்பதாவது படிக்கறப்ப திடீர்னு தாத்தா இறந்துபோக, ரொம்பவே நொறுங்கிட்டேன். பாட்டி, சித்தப்பா, அத்தை எல்லாம் ஆறுதலா இருந்ததால தொடர்ந்து படிச்சேன். பூ கட்டி வித்துட்டு கிடைக்கற பணத்துலதான் செலவுக்கு பணம் கொடுப்பாங்க பாட்டி.</p>
<p class="content">பத்தாவதுல 458 மார்க் எடுத்தேன். மருத்துவம் படிக்கத்தான் ஆசை. காரணம்... குடும்பத்துல வந்த இழப்புகள்தான். ஆனா, முதல் குரூப் எடுத்து படிச்சு, மார்க் குறைஞ்சிட்டா என்ன பண்றதுங்கற பயத்துல... தொழில்படிப்புக்கான 'வொகேஷனல் குரூப்’ (Vocational group) எடுத்தேன். இந்த கோர்ஸுக்கு கைடு எல்லாம் கிடையாது. புக்கை வெச்சுதான் படிச்சேன். ஸ்கூல்ல அலெக்ஸ், கார்த்திக் சார் எல்லாம் ஹெல்ப் பண்ணாங்க.</p>
<p class="content">கணக்குப்பதிவியல், தணிக்கையியல், கருத்தியல் பாடங்கள்ல நான் மட்டும்தான் தமிழ்நாட்டுலயே இருநூறுக்கு இருநூறுனு டி.வி மூலம் தெரிஞ்சுகிட்டேன்.</p>
<p class="content">தாத்தா உசிரோட இருக்கறப்ப... ஒவ்வொரு வருஷ ரிசல்ட் சமயத்துலயும் டி.வி, பேப்பர் எல்லாம் பாத்துட்டு... 'நீயும் இந்த மாதிரி பேட்டி கொடுக்கணும்'னு சொல்லிட்டிருப்பார். இப்ப என்னை பேட்டி எடுக்க நீங்க வந்திருக்கறத பார்க்கறப்ப... தாத்தா சொன்னதை நிறைவேத்திட்டோம்ங்கிற சந்தோஷம் எட்டிப்பார்க்குது.</p>
<p class="content">சி.ஏ படிக்கணும்... டி.என்.பி.எஸ்.சி குரூப் எக்ஸாம் எழுதணும்னு ஆசை இருக்கு. ஆனா, அதுக்கெல்லாம் பணம் வேணும். அதுக்கு தொடர்ந்து பூ கட்டணும்'' என்று பூ கட்டும் வேலையில் மும்முரமாகிறார்.</p>
<p class="content"><span style="color: #ff0000"><strong><img align="right" width="152" height="152" alt="" src="http://www.vikatan.com/aval/2014/06/ndqyqy/images/p6a.jpg">''மெடிக்கல் படிக்க வாய்ப்பு கிடைக்குமா?''</strong></span></p>
<p class="content"><span style="color: #0000ff"><strong>இசைவேணி - 1139 / 1200</strong></span>, அரசு பெண்கள் மேல்நிலைப் பள்ளி, புகளூர், கரூர்</p>
<p class="content">பத்தாவது வரை மட்டுமே படித்திருக்கும் அப்பா பாலகிருஷ்ணன், பேங்க் ஏ.டி.எம் காவலாளி. ஐந்தாம் வகுப்பைத் தாண்டாத அம்மா பொன்மணி, தையல் தொழிலாளி. இசைவேணியோ... பள்ளியில் முதலிடம், மாவட்ட அரசு மேல்நிலைப் பள்ளிகள் அளவில் மூன்றாமிடம்!</p>
<p class="content">''குடும்பத்துல மட்டுமில்ல... சொந்தங்கள் வட்டாரத்துலயும் நான்தான் 12-ம் வகுப்பு வரை வந்தவ. 5-ம் வகுப்பு வரைக்கும் இங்கிலீஷ் மீடியத்துலதான் படிக்க வெச்சாங்க. மேற்கொண்டு ஃபீஸ் கட்ட முடியாம, அரசாங்க உதவிபெறும் பள்ளியில  தமிழ் மீடியம் சேர்த்துட்டாங்க. தமிழுக்கு மாறின பிறகு, முதல்ல கஷ்டமா இருந்துச்சு. சமாளிச்சி படிச்சிட்டேன்.</p>
<p class="content">டாக்டர் கனவோடதான் சின்ன வயசிலிருந்தே படிக்கிறேன். பத்தாவதுல நிறைய மார்க் வாங்குவேன்னு எல்லாரும் எதிர்பார்த்தாங்க. ஆனா, 500-க்கு 464 மார்க்தான் வாங்க முடிஞ்சது. அதனால, மனசொடிஞ்சு போன நான், '11-ம் வகுப்புக்கு தனியார் ஸ்கூல்லதான் சேருவேன்'னு அடம்பிடிச்சேன். வசதி இல்லாத காரணத்தால அரசாங்க பள்ளிக்கூடம்தான் வாய்ச்சது. 'ம்... அரசாங்க பள்ளிக்கூடத்துல நல்லா சொல்லித்தர மாட்டாங்களே'ங்கற நினைப்போடதான் ஸ்கூல்ல கால் வெச்சேன். ஆனா, அடுத்தடுத்த நாள்ல, அந்த நினைப்பு நொறுங்கிடுச்சி. அங்க இருந்த ஆசிரியர்கள் எல்லாரும், பெற்றோர்கள் மாதிரியே அக்கறை காட்டினது... நெகிழ வெச்சிடுச்சி.</p>
<p class="content">வேதியியல் ஆசிரியை மோகனசுந்தரி மிஸ், எனக்கு ரொம்ப ஆதரவா இருந்தாங்க. தலைமை ஆசிரியையும் நிறைய சலுகைகள் கொடுத்தாங்க. தனியார் பள்ளி அளவுக்கு கோச்சிங் கொடுத்தாங்க. இப்ப மெடிக்கல் காலேஜ்ல சேர்ற அளவு 'கட் ஆஃப்' வெச்சிருக்கேன்.</p>
<p class="content">காலையில 4 மணிக்கே எழுந்து, 9 மணி வரை படிப்பேன். ஸ்கூலுக்கு சைக்கிள்லதான் போவேன். நைட்லயும் 2 மணி வரை படிச்சிட்டுதான் தூங்குவேன். போர் அடிச்சா... தம்பிகூட சண்டை போடுவேன். கவனம் சிதறாம இருக்கறதுக்காக ராமாயணத்தை அப்பப்ப படிச்சிப்பேன்'' என்று சந்தோஷம் பொங்கப் பேசிக்கொண்டே வந்த இசைவேணி,</p>
<p class="content">''அப்பா, வேலைக்குப் போனாத்தான் சாப்பாடுங்கற நிலையில இருக்கற குடும்பம்தான் என்னுது. பல நாள் பசியோடவே தூங்கினது உண்டு. இதையெல்லாம் மனசுல வெச்சிதான் நல்லா படிச்சேன். சிறந்த டாக்டராகி, வறுமையில இருக்கறவங்களுக்கு உதவணும்ங்கிறதுதான் ஆசை. ஆனா, மருத்துவப் படிப்புக்கு நிறையா செலவு ஆகுமே..?'' என கண்கலங்கினார்.  </p>
<p class="content"><span style="color: #ff0000"><strong><img align="left" width="90" height="136" alt="" src="http://www.vikatan.com/aval/2014/06/ndqyqy/images/p6b.jpg">''டீச்சர் கனவு நிறைவேறணும்!''</strong></span></p>
<p class="content"><span style="color: #0000ff">முருகேஸ்வரி - 1119 / 1200</span>, நாவலர் சோமசுந்தரம் பாரதியார் மேல்நிலைப்பள்ளி, மதுரை</p>
<p class="content">''பத்தாம் வகுப்புல மாநகராட்சி அளவில் மூன்றாம் இடம் வாங்கினேன். இப்ப பன்னிரண்டாம் வகுப்பிலும் மூன்றாம் இடம். அப்பா, ஜூஸ் கடையில் வேலை பார்க்கறாங்க. அக்கா பி.ஏ ஆங்கிலம் ரெண்டாம் ஆண்டு படிக்கறா. அப்பா, அம்மா ரெண்டுபேருமே 'படிக்கிற பிள்ளைக்கு, தன்னால மரியாதை கிடைக்கும். சொந்தபந்தம், நண்பர்கள் எல்லாம் ஒரு காலம் வரைக்கும்தான் துணையா வருவாங்க. படிப்புதான் எந்நாளும் கூடவே வரும்... உனக்கு பெருமையை சேர்க்கும்'னு சொல்லிச் சொல்லியே வளர்த்தாங்க.</p>
<p class="content">பல நாட்கள் எங்களுக்கு மட்டும் சாப்பாடு கொடுத் துட்டு, அவங்க ரெண்டு பேரும் தண்ணிய மட்டும் குடிச்சிட்டு படுக்கறத நிறையவே பார்த்திருக்கேன். அதையெல்லாம மனசுல ஏத்தி படிச்சதுக்கு நல்ல பலன் கிடச்சிருக்கு. டி.வி சுத்தமா பார்த்ததே கிடை யாது. காலையில பேப்பர் மட்டும் மறக்காம படிச்சிடுவேன். என்னோட டீச்சர்ஸ் ரொம்ப உதவியா இருந்தாங்க. டாக்டர், இன்ஜினீயர் ஆசையெல்லாம் கிடையாது. டீச்சர் ஆகணும்ங்கிற சின்னவயசு கனவு மட்டும் அப்படியே இருக்கு.''</p>
<p class="content"><span style="color: #ff0000"><strong><img align="right" width="92" height="122" alt="" src="http://www.vikatan.com/aval/2014/06/ndqyqy/images/p6c.jpg">''முதல்ல டாக்டர்... பிறகு, ஐ.ஏ.எஸ்!''</strong></span></p>
<p class="content"><span style="color: #0000ff">சண்முகப்பிரியா - 1097 / 1200,</span> ராஜவிக்னேஷ் மேல்நிலைப் பள்ளி, மேலமாத்தூர், பெரம்பலூர்</p>
<p class="content">''வீட்டில் மூணு பெண்ணுங்க. ஒரு தம்பி. கரூர் டெக்ஸ்டைல் கம்பெனியில் வேலை செய்தார் அப்பா. கரன்ட் கட் பிரச்னை காரணமா கம்பெனிய மூடிட்டதால, பெரம்பலூர் மாவட்டம், திருவாளந்துறை உறவுக்காரங்க வீட்டுல தஞ்சம் புகுந்தோம். அப்பா, கொத்தனார் வேலைக்கு போய் குடும்பத்தைக் காப்பாத்த ஆரம்பிச்சார்.</p>
<p class="content">வி.களத்தூர், அரசு மேல்நிலைப்பள்ளியில் பத்தாவது படிச்ச நான், 439 மார்க் எடுத்தேன். அரசு பள்ளிகள்ல நிறைய மார்க் எடுத்தவங்கள... வேற பள்ளிகள்ல படிக்க ஏற்பாடு செய்தார் மாவட்ட கலெக்டர் தாரேஸ் அகமது. அந்த வகையில்தான் ராஜவிக்னேஷ் பள்ளியில் சேர்ந்தேன். வீட்டு கஷ்டத்தையும், மற்றவங்களோட உதவிகளையும் உணர்ந்து படிச்சதால... 1097 மார்க் எடுத்திருக்கேன். டாக்டருக்குப் படிக்கணும்... பிறகு, ஐ.ஏ.எஸ் படிச்சி, என்னைப் போல கஷ்டப்படுற மக்களுக்கு உதவி செய்யணும்.''</p>
<p class="content"><span style="color: #ff0000"><strong><img align="left" width="140" height="123" alt="" src="http://www.vikatan.com/aval/2014/06/ndqyqy/images/p6e.jpg">''இன்ஜினீயர் ஆகிடுவேனா?''</strong></span></p>
<p class="content"><span style="color: #0000ff"><strong>கா.ராஜேஸ்வரி - 1072 / 1200,</strong></span> தியாகராஜா மேல்நிலைப் பள்ளி, ஸ்ரீவில்லிபுத்தூர்</p>
<p class="content">''அம்மா, அப்பா, ரெண்டு அக்காக்களோட சேர்த்து மொத்தம் 5 பேரு. அப்பாவுக்கு நெசவுத் தொழில். மூத்த அக்காவை வரதட்சணை இல்லாம, எங்க மாமா கட்டிகிட்டதால... ரெண்டாவது அக்காவோட படிப்புக்கு அப்பாவால செலவு செய்ய முடிஞ்சுது. 'இருக்கற கொஞ்சநஞ்ச பணத்தை வெச்சி ரெண்டாவது அக்காவுக்கு கல்யாணம் பண்றதா... இல்லை என்னைப் படிக்க வைக்கறதா?'னு அப்பாவுக்கு புரியல. எங்க தலையில என்ன எழுதியிருக்குன்னு தெரியல. கம்ப் யூட்டர் சயின்ஸ் படிக்கணும்ங்கிற என்னோட ஆசை நிறை வேறுமா?''</p>
<p class="content"><span style="color: #ff0000"><strong><img align="right" width="140" height="123" alt="" src="http://www.vikatan.com/aval/2014/06/ndqyqy/images/p6d.jpg">''மார்க் இருக்கு, 'மணி’?''</strong></span></p>
<p class="content"><span style="color: #0000ff">ரேவதி - 1063 / 1200</span>, அரசு மேல்நிலைப்பள்ளி, வெள்ளங்குழி, நெல்லை.</p>
<p class="content">''சின்ன வயசுல இருந்தே அரசாங்க பள்ளிக்கூடத்துலதான் படிக்கிறேன். டீச்சர்ஸ், பேரன்ட்ஸ் கொடுத்த ஊக்கம்தான் எல்லாத்துக்கும் காரணம். பரம்பரைத் தொழிலான நெசவையும் பார்த்துகிட்டு, வீட்டுலயே இட்லி மாவு விற்பனை செஞ்சி குடும்பத்த பாத்துக்கறார் அப்பா ரவீந்திரன். என்னையும், தம்பியையும் ரொம்ப கஷ்டப்பட்டுத்தான் வளர்க்கறாங்க. படிப்புக்குனு பத்து பைசா சேர்த்து வைக்கல. ஆனாலும், அப்பா ஆசைப்பட்ட மாதிரியே அரசாங்க பொறியியல் கல்லூரிக்கு அப்ளை பண்ணியிருக்கேன். கிடைச்சா ஓ.கே... இல்லைனா என் ஆசைப்படி பி.எஸ்ஸி., கம்ப்யூட்டர் சயின்ஸ் படிக்கப் போயிடுவேன். வகுப்புல அக்கம்பக்கம் திரும்பாம கூர்மையாக கவனிச்சது...இவ்வளவு மார்க எடுக்க வெச்சிருக்கு.''</p>
<p class="content"><span style="color: #ff0000"><strong><img align="left" width="93" height="134" alt="" src="http://www.vikatan.com/aval/2014/06/ndqyqy/images/p6f_.jpg">''பி.சி.ஏ... கனவாவே போயிடுமோ?''</strong></span></p>
<p class="content"><span style="color: #0000ff">வள்ளிலட்சுமி - 1003 / 1200</span>, தியாகராஜா மேல்நிலைப் பள்ளி, ஸ்ரீவில்லிபுத்தூர்</p>
<p class="content">''அம்மா, அப்பா, 3 அண்ணன்களோட சேர்த்து மொத்தம் 6 பேரு எங்க குடும்பத்துல. எல்லாருக்கும் சாப்பாடு கொடுக்கறதுக்கே அப்பா ரொம்ப கஷ்டப்பட்டார். அதனால, படிக்க முடியாத அண்ணன்கள், சின்ன வயசுலயே வேலைக்குப் போயிதான் குடும்பத்த காப்பாத்தினாங்க. எல்லாரும் கல்யாணம் ஆகி, அவங்கவங்க குடும்பத்த பாத்துக்கிறதுக்கே இப்ப சரியா இருக்கு. எனக்கு பி.சி.ஏ (BCA) படிக்கணும்னு ஆசை. ஆனா, நெசவுத் தொழில் வருமானம் வீட்டு வாடகைக்கும், சாப்பாட்டுக்குமே போதல. மேற்கொண்டு எங்க படிக்கறது?''</p>
<p class="content"><span style="color: #ff0000"><strong><img align="right" width="140" height="130" alt="" src="http://www.vikatan.com/aval/2014/06/ndqyqy/images/p6g.jpg">''நர்ஸிங் படிச்சாலே போதும்!''</strong></span></p>
<p class="content"><span style="color: #0000ff">அனிதா - 869 / 1200</span>, பெண்கள் மேல்நிலைப் பள்ளி, பெரம்பூர், சென்னை</p>
<p class="content">சென்னை, பட்டாபிராம் பகுதியில் அதிக குடிசை வீடுகள் இருக்கும் ஏரியாவில்தான் அனிதாவின் வீடு. 1193, 1192 என தமிழக அளவிலான முதன்மை மதிப்பெண்களை ஊடகங்களில் பார்த்த நமக்கு, அனிதாவின், 869 பெரிதாக தோன்றாது. ஆனால், அனிதாவின் குடும்பச் சூழலை பார்க்கும்போது... 'மதிப்பில்லா எண்கள்'தான்!</p>
<p class="content">''கூட பிறந்தவங்க மொத்தம் நாலு பேரு. அக்காக்கு கல்யாணம் ஆகிடுச்சு. ரெண்டு தங்கச்சி, ஒரு தம்பி இருக்காங்க. அப்பா, இறந்துட்டாரு. அம்மா நாகம்மா, தினமும் சிக்னல்ல கார் கண்ணாடிய தட்டி, வெளிச்சம் வராம தடுக்கற மேட், கண்ணாடி துடைக்குற துணி எல்லாம் விக்கிறாங்க. எட்டாவது படிக்கறப்பவே ஸ்கூல் போறத நிறுத்திட்டேன். அப்ப உமா மேம்னு (சுயம் சேரிடபிள் டிரஸ்ட் மேனேஜிங் டிரஸ்டி. சுயம் மான்டிசோரி ஸ்கூல் நடத்துகிறார்) ஒருத்தங்க, 'உன்னால முடியும் முயற்சி பண்ணு'னு சொல்லி, பத்தாம் வகுப்பு படிக்க வெச்சாங்க. அந்த சமயம் பார்த்து அப்பா இறந்து போக, மறுபடியும் படிப்பு நின்னுடுச்சி. உமா மேடத்தோட யோசனையால... தனியா பரீட்சை எழுதி, பத்தாவது பாஸ் பண்ணினேன். அவங்கதான், பெரம்பூர் பள்ளியில 'ஹோம் சயின்ஸ் குரூப்' சேர்த்துவிட்டாங்க. விழுந்துவிழுந்தெல்லாம் படிக்க மாட்டேன். புரிஞ்சுகிட்டு படிக்கறதால, சுலபமா மண்டையில ஏறிடும். எங்க ஏரியாவுல, பொண்ணுங்க படிக்கறதே ரொம்ப கஷ்டம். இந்த நிலையில இத்தனை மார்க் எடுத்ததை எல்லாருமே ஆச்சர்யமா பார்க்கறாங்க. நர்ஸிங் கோர்ஸ் படிக்கணும்னு ஆசை’' என்று சொன்ன அனிதாவிடம், ''எதற்காக நர்ஸிங்?'' என்றதற்கு வந்த பதில் -</p>
<p class="content">''டாக்டராகணும்ங்கிறதுதான் சின்ன வயசிலிருந்தே ஆசை. ஆனா, அதுக்கு ரொம்ப செலவாகுமே? இருந்தாலும் கஷ்டப்படறவங்களுக்கு எந்த வகையில சேவை பண்ணினா என்ன... எல்லாம் ஒண்ணுதானேண்ணே?!'</p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">பிசினஸ் பண்ணலாம்... பின்னி எடுக்கலாம்! </div>
<div class="subtitle1">பியூட்டி பார்லர்... ஜுவல்லரி மேக்கிங்... </div>
<div class="subtitle2">வே.கிருஷ்ணவேணி, படம்: சொ.பாலசுப்ரமணியன் </div>
<div class="subtitle3"></div>
<div class="content" style="border-top:1px solid #DDD;">
<p class="content"><span style="color: #ff0000"><strong>ஓ</strong></span>வியம், ஹெர்பல் பியூட்டி பார்லர், ஜுவல்லரி மேக்கிங், கிராஃப்ட் என்று பல துறைகளிலும் பிஸியாக இருக்கிறார், சென்னை, திருவொற்றியூர் 'ஆலயம் ஆர்ட்ஸ் அண்ட் கிராஃப்ட்ஸ்’ உரிமையாளர் வான்மதி.</p>
<p class="content">''அக்கம்பக்கத்து குழந்தைகளுக்கு அலங்காரம் பண்ணி அழகு பார்க்கிற என்னோட ஆர்வம், என்னை பியூட்டிஷியனாக்கியது. அதில் ஸ்பெஷலைஸ்டு கோர்ஸா 'காஸ்மெட்டாலஜி’ மற்றும் 'நேச்சுரோபதி’ படிச்சுட்டு, இன்னிக்கு சான்றிதழ் வகுப்புகளும் எடுத்துட்டு இருக்கேன்.</p>
<p class="content">அழகுக்கலைங்கிறது வெறும் வெளித்தோற்றம் மட்டுமில்ல. உடம்புக்குள்ளயும் அது எந்த ஒரு பாதிப்பையும் ஏற்படுத்தாம நன்மை செய்யணும். இன்னிக்கு வெளியில விற்கிற க்ரீம், ஷாம்பு எல்லாமே வெளிப்புறத் தோற்றத்தை அழகாக்கினாலும், பக்கவிளைவுகள் நிறைய. இதற்கு மாற்றா, மூலிகைகளை பவுடராக்கி அழகுக்காக பயன்படுத்தும்போது, பொலிவையும், நோய் எதிர்ப்பாற்றலையும் பெறமுடியும். பருக்கள், பொடுகு போன்ற அனைத்து வகையான பிரச்னைகளுக்கும் இயற்கையான வழிமுறையில் தீர்வுகளைக் கொடுத்துட முடியும்ங்கிறதை ஹெர்பல் பியூட்டிஷியனான பிறகு, முழுமையா தெரிஞ்சுக் கிட்டேன்.</p>
<p class="content">ஷாம்பு தொடங்கி, முக பவுடர் வரை பக்கவிளைவுகள் இல்லாத மூலிகைகள் மூலமா எளிமையா தயாரிக்கிறதோட, வகுப்புகளும் எடுக்கிறேன். அழகுக்கலைங்கறது எவர்கிரீன் பிசினஸ், பெண்களை சுலபமா ஈர்க்கக் கூடியது, குறைந்த முதலீட் டில் நிறைய லாபத்தை தரக்கூடியது.</p>
<p style="text-align: center"><img align="middle" width="600" height="483" alt="" src="http://www.vikatan.com/aval/2014/06/ndqyqy/images/p92a.jpg"></p>
<p class="content">இன்னொரு பக்கம் ஓவியக்கலையிலும் ஆர்வம் இருந்ததால, அக்ரலிக் பெயின்ட்டிங், தஞ்சாவூர் பெயின்ட்டிங், ஃபேப்ரிக் பெயின்ட்டிங், ஆயில் பெயின்ட்டிங், வார்லி பெயின்ட்டிங், மதுபாணி பெயின்ட்டிங்னு முழுமையா கத்துக்கிட்டு, தொழிலா செய்துட்டு இருக்கேன். பள்ளி, கல்லூரிகளுக்கு வகுப்புகளும் எடுக்கிறேன். டெரகோட்டா, ஃபேஷன் ஜுவல்லரி, பேப்பர் ஜுவல்லரினு எல்லா வகையான ஜுவல்லரிகள்லயும் நான் எக்ஸ்பர்ட்'' என்று சொல்லும் வான்மதி,</p>
<p class="content">''அம்மா யசோதா, அப்பா ரங்கநாதன் ரெண்டு பேரும் வீட்டுல எனக்குனு தனி அறை ஒதுக்கிக் கொடுத்திருக்காங்க. என்னோட கிரியேட்டிவ் உலகம் அதுதான். ரெண்டு அண்ணா, நான், ஒரு தங்கை, ஒரு தம்பினு எல்லாருமா இருக்கிற எங்க பெரிய குடும்பம்தான், சோர்வில்லாத என் சுறுசுறுப்புக்குக் காரணம்.</p>
<p class="content">மாசத்துக்கு குறைந்தபட்சம் 15,000 ரூபாய் சம்பாதிக்கிறேன். பெண்களுக்குப் பிடிச்ச, அத்தியாவசியமான துறைகளில் கால் பதிச்சிருக்கிறதால என்கிட்ட எதாவது ஒரு தொழிலுக்குப் பயிற்சி எடுத்துக்க வர்றவங்க, அடுத்தடுத்த தொழிலையும் எளிமையா கத்துக்கிட்டு போறாங்க. ஒவ்வொரு பெண்ணும் ஏதாவது ஒரு கைத்தொழிலை கண்டிப்பா கத்து வெச்சுக்கணும். குறிப்பா, சம்பாத்தியம் கொடுக்கறத கத்துக்கணும்!'' என்று கண்கள் சிமிட்டுகிறார்!</p>
<p style="text-align: center"><img align="middle" width="600" height="412" alt="" src="http://www.vikatan.com/aval/2014/06/ndqyqy/images/p92.jpg"></p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">“எல்லா ஆண்களும் தப்பானவங்களும் இல்லை... சரியானவங்களும் இல்லை!”</div>
<div class="subtitle1">பொன்.விமலா</div>
<div class="subtitle2"></div>
<div class="content" style="border-top:1px solid #DDD;">
<p class="content"><span style="color: #ff0000"><strong>சில</strong></span> மாதங்களுக்கு முன், பணி முடித்து திரும்பும் வழியில் கொடூரமாகக் கொல்லப்பட்ட சென்னை, சிறுசேரி மென்பொறியாளர் உமாமகேஸ்வரி; சில வாரங்களுக்கு முன் துண்டுதுண்டாக வெட்டிக் கொலை செய்யப்பட்டு போரூர் ஏரியில் வீசப்பட்ட ரேகா; சில தினங்களுக்கு முன் <img alt="" align="right" width="300" height="275" src="http://www.vikatan.com/aval/2014/06/ndqyqy/images/p88.jpg">மத்தியப்பிரதேச மாநிலத்தில், சொந்த மாமன் மகனாலேயே மணமேடையில் சுட்டுக்கொல்லப்பட்ட டாக்டர் ஜெய்ஸ்ரீ... பெண்களுக்கு எதிரான வன்கொடுமை மற்றும் கொலைச் செய்திகள் தினசரி வாடிக்கையாகவே மாறிவிட்டன. படிக்கப் படிக்க மனம் பதறுகிறது!</p>
<p class="content">எப்போதும் இல்லாத அளவுக்கு கடந்த சில ஆண்டுகளாகத்தான் அதிக அளவிலான பெண்கள் தைரியமாக பணிகளில் சேர்ந்துகொண்டுள்ளனர். குக்கிராமங்களில் இருக்கும், அவ்வளவாக கல்வியறிவு இல்லாத பெற்றோரும்கூட, மிக தைரியமாக தம் பெண்களைக் கண்காணாத தூரத்துக்கெல்லாம் அனுப்பிவைத்துக் கொண்டுள்ளனர். இத்தகைய சூழலில், பாலியல் பலாத்காரங்கள், கொலைகள் என்பவை தொடர்கதையாகிக் கொண்டிருப்பது... பெற்றோர்களையெல்லாம் வெகுவாக கவலைகொள்ளச் செய்திருக்கிறது.</p>
<p class="content">கடந்த 2012-ம் ஆண்டில் பெரும் அதிர்ச்சியை ஏற்படுத்திய டெல்லி மருத்துவ மாணவி நிர்பயா பாலியல் பலாத்கார மரணத்துக்குப் பிறகு, பாலியல் பலாத்கார குற்றங்களுக்கு அதிகபட்சமாக மரண தண்டனை விதிக்கும் வகையில் சட்டத்தை மாற்றிவிட்டனர். சில வழக்குகளில் குற்றவாளிகளுக்கு மரண தண்டனையும் விதிக்கப்பட்டுள்ளது. அப்படியும்கூட பெண்களின் பாதுகாப்பு என்பது தொடர்ந்து கேள்விக்குறியாகவே இங்கே இருக்கிறது!</p>
<p class="content">'இத்தகைய ஆபத்தான சூழலில் ஒரு பெண், எப்படி தன்னைத்தானே பாதுகாத்துக்கொள்ள முடியும்?' என்ற கேள்வியோடு சிலரிடம் பேசினோம்.</p>
<p class="content"><span style="color: #ff0000"><img alt="" align="left" width="130" height="193" src="http://www.vikatan.com/aval/2014/06/ndqyqy/images/p88sonia.jpg">சோனியா, தனியார் தொலைக்காட்சி செய்தி வாசிப்பாளர்:</span> ''சமூக மாற்றம் வராதவரைக்கும், என்னதான் சட்டங்களைப் போட்டாலும்... கொடுமை தொடர்ந்து கிட்டுதான் இருக்கும். ஆண் சமூகம் பெரிய அளவுல மாற்றம் அடையணும். இது எப்ப நடக்குமோ தெரியல. அதுவரைக்கும், நமக்கு... நாமதான் பாதுகாப்பு.</p>
<p class="content">'எனக்குப் பிடிச்ச உடையைப் போடுவேன்... நான் எதுக்கு பயப்படணும்?னு கேட்கலாம். ஆனா, நாம போற பாதையில முள் இருக்குனு தெரிஞ்சா... அதை நாம மிதிப்போமா? வேற பாதையைத்தானே தேடுவோம்? இப்படித்தான் ஒரு முறை இரவு தாமதமா வீடு திரும்ப வேண்டிய சூழல். யாரோ ஒருத்தன் பின்தொடர்ந்துட்டே வந்தான். திரும்பிப் பார்த்து திட்டவோ, முறைக்கவோ செய்யல. அவன் எதிர்பார்க்காத நேரத்துல தடதடனு ஓடி, 'ஆட்டோ ஆட்டோ’னு கத்தி, ஒரு ஆட்டோவைப் பிடிச்சு தப்பிச்சு வந்துட்டேன். அந்த நேரத்துல எதிர்க்கிறதைவிட, பாதுகாப்பா தப்பிக்கணும்னுதான் எனக்குத் தோணுச்சு. ஏன்னா, யாரோ ரோட்டுல போறவன்கிட்ட நம்ம தைரியத்தை காட்டுறதைவிட, தற்காப்புதானே முக்கியம்..!''</p>
<p class="content"><span style="color: #ff0000"><strong><img alt="" align="right" width="130" height="183" src="http://www.vikatan.com/aval/2014/06/ndqyqy/images/p88usha.jpg">உஷா ரமேஷ், இல்லத்தரசி:</strong></span> ''என் பொண்ணு காலேஜ் படிக்கிறா. இந்தச் சூழல்ல அவளுக்கு அம்மாவா இருக்கிறதைவிட, நல்ல தோழியாத்தான் இருக்கேன். வீட்டை விட்டு வெளியில போற பொண்ணுக்கு ஆண்களால நிறைய பிரச்னைகள் வரலாம். நாம தோழியா இருக்கும்போதுதான் அதையெல்லாம் அவங்க வெளிப்படையா பேசுவாங்க. அப்போதான் சுமுகமா தீர்க்க முடியும்..!</p>
<p class="content">சமுக வலைதளங்கள்ல இயங்கும்போது, பிரச்னைகள் வராம பார்த்துக்கச் சொல்லி அவகிட்ட வலியுறுத்துறேன். 40 'லைக்ஸ்’ வாங்கிதான் ஃபேஸ்புக்ல நம்மை நிரூபிக்கணும்னு அவசியம் இல்ல.... முகம் தெரியாத அங்க உலவுற சதிகாரர்கள்கிட்ட சிக்கிக்கக் கூடாது, அதுதான் முக்கியம்னு சொல்வேன். ஆடையும், உடல் பாவனையும் சரியா இருக்கணும்னு சொல்வேன். ஆண்களை ஒதுக்கிட்டு சமுதாயம் இல்ல. எல்லா ஆண்களும் தப்பானவங்களும் இல்லை, அதேபோல சரியானவங்களும் இல்லைங்கறதை அவளுக்கு அடிக்கடி புரியவைப்பேன்.''</p>
<p class="content"><span style="color: #ff0000"><img alt="" align="left" width="130" height="189" src="http://www.vikatan.com/aval/2014/06/ndqyqy/images/p88kveni.jpg">கிருஷ்ணவேணி, ஐ.டி நிறுவனப் பணியாளர்:</span> ''முன்பைவிட இப்ப ஐ.டி நிறுவனங்கள்ல பெண்களுக்கான பாதுகாப்பை அதிகமாக்கி இருக்காங்க. 'கேப்ஸ்’ வண்டியில ஓட்டுநரோடு, செக்யூரிட்டி ஒருத்தரையும் அனுப்பி பாதுகாப்பு தர்றதோட, அந்த செக்யூரிட்டி கடைசி பணியாளரை இறக்கி விட்ட பிறகு நிறுவனத்துக்கு தெரிவிக்கணும். ஒருவேளை டிரைவர் மீதோ... செக்யூரிட்டி மீதோ... சக ஊழியர் மீதோகூட நம்பிக்கையில்லாத பட்சத்தில், நிறுவனத்தில் தைரியமா புகார் கொடுக்கலாம். நம் பெயர் வெளிவராம நடவடிக்கை எடுப்பாங்க. இரவு நேர வேலையைத் தவிர்க்க முடியாத சூழல்ல, நம்மோட பாதுகாப்பு எந்தளவுக்கு இருக்குனு சரி பார்த்துக்கிறது ஐ.டி நிறுவனப் பெண்களுக்கு மட்டுமில்ல, வேலைக்குப் போற எல்லா பெண்களுக்குமே பொருந்தும்''.</p>
<p class="content"><span style="color: #ff0000"><strong><img alt="" align="right" width="130" height="186" src="http://www.vikatan.com/aval/2014/06/ndqyqy/images/p88saras.jpg">சரஸ்வதி, பெண்ணியவாதி:</strong></span> ''பெண் என்பவள், ஆணுக்கான போகப் பொருள் என்கிற பார்வைதான் இந்த சமூகத்தின் பொதுபுத்தி. பெண்களுக்கு எதிராக நடக்கும் இந்த வன்கொடுமைகள் இன்றைக்கோ நாளைக்கோ முடிகிற பிரச்னை இல்லை. குடும்பத்தில் ஆரம்பித்து, சமூகம் வரை பெண்களுக்கு பாதுகாப்பில்லாத சூழலில், தனியாக செல்லும் ஒரு பெண் எப்படி தன்னை தற்காத்துக்கொள்ள முடியும்? ஒரு பெண்ணை தற்காப்புக் கலையை கற்றுக்கொள்ளவும், மிளகாய்ப் பொடியை வைத்திருக்கவும் சொல்லும் சமூகம், ஆண்களுக்கு அறிவுரையோ, எச்சரிக்கையோ விடாதது ஏன்? பெண்களுக்குப் பிரச்னைகள் எழுகிற சமயங்களிலெல்லாம் பெண்கள் அமைப்புகளைக் கூட்டிதான் கருத்துக்களைப் பேசுகிறோமே தவிர, ஆண்கள் அமைப்புகளைக் கூட்டிப் பேசுவதில்லை. குறைந்தபட்சம் பள்ளி, கல்லூரிகளில் படிக்கும் ஆண் மாணவர்களைத் திரட்டிகூட அறிவுரை கூறுவதில்லை. பாதிக்கப்படுபவரை 'பத்திரமா இரு’னு சொல்றதைவிட, குற்றவாளியை தப்ப விடாம உடனுக்குடன் தண்டிச்சாதான் குற்றங்கள் குறையும்.''</p>
<p class="content"><span style="color: #ff0000"><strong><img alt="" align="left" width="130" height="186" src="http://www.vikatan.com/aval/2014/06/ndqyqy/images/p88theva.jpg">தேவதர்ஷினி, கல்லூரி மாணவி:</strong></span> ''பொதுவா ஆண்களோட பார்வை பதியற மாதிரியான இறுக்கமான ஆடைகளை நான் போடமாட்டேன். போட்டா என்ன தப்புனு கேக்கலாம். போடாம இருக்கறதுதான் நமக்கு பாதுகாப்புனு நான் யோசிக்கிறேன். ஸ்பெஷல் கிளாஸ், வீட்டுக்கு லேட்டா போக வேண்டிய சந்தர்ப்பங்களில் என் தோழிகள்கூட இருக்கற மாதிரி பார்த்துப்பேன். இல்லைனா... வீட்டில் இருந்து யாரையாவது வரச் சொல்வேன். அதுவும் முடியலைனா, நான் கிளம்பும் நேரத்தையும் எந்த வாகனத்தில் டிராவல் பண்றேன்ங்கிற விவரத்தையும் வீட்டுக்குத் தெரிவிப்பேன். கராத்தே, பெப்பர் ஸ்ப்ரே இதையெல்லாம்விட... சமயோஜித புத்திதான் பாதுகாப்பைத் தரும்.</p>
<p class="content">சம உரிமை பேசலாம்... ஆனா, அதுக்கு இன்னும் இந்த சமுதாயச் சூழல் பொருத்தமானதா மாறல. அரசாங்கம்தான் பெண்களோட பாதுகாப்பை உறுதிப்படுத்தணும். அதுக்காக எப்பவும் என் பாதுகாப்புக்கு கூடவே ஒரு போலீஸை கூடவே அனுப்பணும்னு கேக்க முடியாது. அது... சாத்தியம் இல்லாத விஷயமும்கூட! அதனால, என்னைப் பொறுத்தவரைக்கும் முதல்ல நம்மோட பாதுகாப்பு நம்மகிட்டதான் இருக்கு!''</p>
<p class="content"><span style="color: #0000ff"><strong><u><img alt="" align="right" width="130" height="185" src="http://www.vikatan.com/aval/2014/06/ndqyqy/images/p88a.jpg">பாதுகாப்பு டிப்ஸ்!</u></strong></span></p>
<p class="content"><span style="color: #ff0000">பெ</span>ண்கள் பாதுகாப்பாக இருப்பதற்கு சில டிப்ஸ் தருகிறார்... சென்னை மாநகர காவல்துறை துணை ஆணையர் (மத்திய குற்றப்பிரிவு) ஜெயக்குமார். ''வேலை முடித்து இரவு 'கேப்’ வாகனத்தில் வீடு திரும்பும் பெண்கள், டிரைவரிடம் பர்சனல் விஷயங்களைப் பேசக் கூடாது. வண்டி ரெகுலராக செல்லும் ரூட்டில்தான் செல்கிறதா என்பதை கண்காணிக்க வேண்டும். குடும்ப நபர்களிடம் வண்டி புறப்பட ஆரம்பித்ததிலிருந்து வீட்டுக்குச் செல்லும் வரை நடுவில் நடக்கும் அப்டேட்களை குறுஞ்செய்தி மூலமோ அல்லது குறைவான பேச்சின் மூலமோ தெரியப்படுத்தலாம். இரவு நேரங்களில் கண்ணை உறுத்தும் பெரிய நகைகளை அணியக் கூடாது. இரவில் வெளிச்சமான ரோட்டிலேயே செல்ல வேண்டும்.</p>
<p class="content">பெண்களின் பாதுகாப்பு விஷயத்தில் சட்டத்துக்கு வலுவான பங்களிப்பு உள்ளது. சைகை அல்லது கேலி மூலமாக ஒருவன் தொந்தரவு செய்தால், சம்பந்தப்பட்ட பெண் புகார் அளிக்கும்போது... அவருடைய பெயரை வெளியிடாமலே நடவடிக்கை எடுப்போம். குற்றவாளி அதிக அளவில் தொந்தரவு தந்தால் அந்தப் பெண் தன் பெயரோடு புகார் அளிக்கும்பட்சத்தில், சட்டத்தில் அவனுக்கு கடுமையான தண்டனைகள் காத்திருக்கின்றன'' என்கிறார் ஜெயக்குமார்.</p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">‘போங்கடா... நீங்களும் உங்க சினிமாவும்!’</div>
<div class="subtitle1">கு.ஜெயச்சந்திர  ஹாஷ்மி </div>
<div class="subtitle2"></div>
<div class="content" style="border-top:1px solid #DDD;">
<p class="content"><span style="color: #ff0000"><strong>சி</strong></span>ல நாட்களுக்கு முன்பு, ஃபேஸ்புக்கில் உலவிக் கொண்டிருந்தபோது, த்ரிஷாவின் 31-வது பிறந்தநாள் பற்றிய ஜெயச்சந்திர ஹாஸ்மியின் போஸ்ட், நம்மை வெகுவாக ஈர்த்தது. அதை அப்படியே அவள் விகடனுக்கு கட்டுரையாக்கித் தரும்படி கேட்டோம். இதோ அந்தக் கட்டுரை..!</p>
<p class="content"><span style="color: #ff0000"><strong>சி</strong></span>ல நாட்களுக்கு முன், நடிகை த்ரிஷாவின் 31-வது பிறந்தநாள் வந்தது. இதையொட்டி ஃபேஸ்புக்கில் போடப்பட்ட பெரும்பாலான பதிவுகள், 'த்ரிஷா ஆன்ட்டி ஆயாச்சு’ என்பதையே மீண்டும் மீண்டும் சுட்டின. இதே ஃபேஸ்புக்கில் சிலநாட்களுக்கு முன் அஜீத்தின் 43-வது பிறந்தநாள் வெகு கோலாகலமாக கொண்டாடப்பட்டது. ஐந்து மாதங்களுக்கு முன் ரஜினியின் 63-வது பிறந்தநாள் கொண்டாடப்பட்டது. அடுத்த மாதம் விஜய்யின் 40-வது பிறந்தநாளுக்கும் வாழ்த்துக்கள் குவியும்.</p>
<p class="content">நடிப்புக்கு வயது என்றுமே தடையில்லை என்பது ஆரோக்கியமான விஷயம்தான். ஆனால், அது நாயகனுக்கு மட்டும் செல்லும் என்பது, நாயக வழிபாட்டின் வெளிப்பாடு. நடிகன், தலைமுறைகள் கடந்தும் ரசிக்கப்படுவதும், வயதும் கவர்ச்சியும் இருக்கும்வரை மட்டும் நடிகைகள் ரசிக்கப்படுவதும், பெண்களை போகப் பொருளாக மட்டுமே பார்க்கும் ஆணாதிக்க மனோபாவமே!  </p>
<p style="text-align: center"><img alt="" align="middle" width="600" height="332" src="http://www.vikatan.com/aval/2014/06/ndqyqy/images/p76.jpg"></p>
<p class="content">ரஜினி, கமலுக்கும், விஜய், அஜீத்துக்கும் ஆகாத வயதா... த்ரிஷாவுக்கு ஆகிவிட்டது? இதுபோன்று ஒரு கதாநாயகி, ஒரு பெண், அவள் உடல் சார்ந்து மட்டுமே ரசிக்கப்படும் அவலமான ரசனையை குறை சொல்லும்முன், இதற்கெல்லாம் அடிப்படையான தமிழ் சினிமாவில், பெண்கள், நாயகிகள், எப்படிக் காட்சிப்படுத்தப்படுகிறார்கள் என்று பார்ப்பதும் மிக அவசியம்.</p>
<p class="content">நகைச்சுவை, பாடல், கதை என்று அனைத்துப் பிரிவுகளிலும் பெண் என்பவள், தமிழ் சினிமாவில் எவ்வளவு கீழ்த்தரமாக சித்திரிக்கப்படுகிறாள் என்று நம் காலத்திய படங்களைக் கொஞ்சம் ரீவைண்ட் செய்து பார்த்தால் தெரியும்.</p>
<p class="content">சமீபகால சினிமாவில், காதலிகளைத் திட்டிப் பாடும் பாடல்கள்தான் 'டிரெண்ட்’. அதை முட்டாள்தனமான வரிகளுடன் ஒரு பாட்டாக்கிவிட்டால், படம் ஹிட்டாகிறதோ இல்லையோ, அந்தப் பாடல் நிச்சயம் ஹிட். படத்துக்கு விளம்பரத்தையும் தேடித் தந்துவிடும். ஆனால், இதுபோன்ற பாடல் வரிகளுக்கும், படத்தில் அது வரும் சூழலுக்கும் என்ன சம்பந்தம் இருக்கிறது என்று கொஞ்சம் சிந்தித்துப் பாருங்கள்.</p>
<p class="content">உதாரணத்துக்கு 'கொலவெறி’ பாடல். காதலி வெளிநாட்டுக்குப் போகிறேன் என்று சொல்வாள். இத்தனைக்கும் காதலோடுதான் சொல்வாள். காதல் வேண்டாம் என்றுகூட சொல்லமாட்டாள். ஆனால், காதலன் பீச்சுக்குப் போய், அவள் தன்னை ஏமாற்றிவிட்டாள், தன்னை விட்டுப் போய்விட்டாளென 'ஒய் திஸ் கொலவெறி’ பாடுவான்.</p>
<p class="content">'ஏழாம் அறிவு’ படத்தில் 'யம்மா யம்மா’ பாடல் மெலடியில் காதலிகளைத் திட்டுகிறது. படத்தில் அதுவரையிலான காட்சிகளில் அந்தப் பெண் காதல் என்ற நோக்கில் நாயகனிடம் பழகியிருக்கக்கூட மாட்டாள். நாயகனே தவறாகப் புரிந்துகொண்டு, 'பெண்களின் காதல் கைக்குட்டை போல’ என்று தத்துவம் உதிர்ப்பான்.</p>
<p class="content">இவற்றைவிட இன்னொரு அற்புதப் பாடல், 'மயக்கம் என்ன’ படத்தின் 'அடிடா அவள’ பாடல். படத்தில் நாயகனுக்கும் நாயகிக்கும் அதுவரையில் காதலே வந்திருக்காது. ஆனால்... என் காதல் போச்சு, கண்ணீர்தான் மிச்சம், காதலி என்னென்ன சூது செய்தாள் என்றவாறே அப்பாடல் முழுவதும் எழுதப்பட்டிருக்கும்.</p>
<p class="content">இன்னொரு அருவருக்கத்தக்க பாடல், 'வருத்தப்படாத வாலிபர் சங்கம்’ படப்பாடல். ஒரு பெண்ணை நாயகன் சைட் அடிப்பான். நன்றாக கவனியுங்கள்... சைட் மட்டும்தான் அடிப்பான். அதில் எங்கும் காதலே இருக்காது. அந்தப் பெண் இவனை காதலிப்பது போல் எந்த ஒரு சமிக்ஞையும் தந்திருக்கவே மாட்டாள். இந்நிலையில், அந்தப் பெண்ணுக்குக் கல்யாணம் என்று கேள்விப்பட்டவுடன், 'இந்த பொண்ணுங்களே இப்படித்தான் புரிஞ்சு போச்சுடா’ என்று அறிவுபூர்வமான பாடலைப் பாடுவான் நாயகன்.</p>
<p class="content">ஒரு பெண், ஒருவனைக் காதலிக்காமல் போவதால் மட்டுமே, அவள் தவறானவளாகி விடுவாளா? படம் பார்க்கும் ரசிகனைத் தங்களுக்கு வெகு கீழே, சொல்லப்போனால் முட்டாளாகவே நினைத்திருக்கும் சூழலில்தான் இதுவெல்லாம் நடக்கும். இதில் கொடுமை என்னவென்றால், காதலில் வெற்றி பெற்றவனும் இதுபோன்ற பாடல்களுக்கு, வசனங்களுக்குக் கைதட்டுகிறான்.</p>
<p class="content">பெண்கள் மீதான இந்த ஏளனத்தை, கொஞ்சம் கொஞ்சமாக அத்தனை இளைஞர்கள் மனதிலும் விதைத்து, கல்லாப்பெட்டியை நிரப்பியபடியே இருக்கிறது சினிமா. முன்புபோல இப்போதெல்லாம் 'லவ் ஃபெயிலர்’ என்பது ஓர் உணர்வுப் பிரச்னையாக இல்லாமல், 'பிரேக் அப்’ என்பது சமூக அந்தஸ்தாகவே சித்திரிக்கப்படுகிறது. அடுத்தடுத்த தலைமுறை இளைஞர்களுக்கு இந்த வரிகளெல்லாம், எத்தகைய வன்மையான, எள்ளலான உணர்வை அவர்கள் தோழிகளின் மேல் ஏற்படுத்தும்..!</p>
<p class="content">சினிமாவில் வருவதுபோலவே தங்கள் கல்லூரி வாழ்க்கை, கல்யாண வாழ்க்கை, ஊர் வாழ்க்கை, நண்பர்களுடனான வாழ்க்கை என்று அனைத்தையும் கட்டமைத்து வாழும் ஆசை இங்கே பரவலாக இருக்கிறது. இந்நிலையில் பெண்களை தவறாக சித்திரிக்கும் இந்தப் போக்கு, நிஜ வாழ்விலும் பெண்களுக்கு எதிரான வன்கொடுமைகளைத் தூண்ட ஒரு காரணியாக அமைந்துவிடக்கூடும்.</p>
<p class="content"><img alt="" align="left" width="130" height="154" src="http://www.vikatan.com/aval/2014/06/ndqyqy/images/p76aa.jpg">சொல்லப்போனால், இதுதான் வன்மையான ஆபாசம். பெண்கள் தொப்புள் தெரிந்தாலோ, ஸ்லீவ்லெஸ் போட்டபடி வந்தாலோ, 'கலாசாரம் பாழாப்போச்சே’ என்று அதை வெட்டச் சொல்லும் சென்ஸார் போர்டின் காதுகளுக்கும் கண்களுக்கும் இதெல்லாம் போகாதா? ஒரு பெண்ணை எவ்வளவு கேவலமாகத் திட்டியும் உங்களால் வசனம் எழுதி, அப்படத்தை வெளியிட்டு வெற்றி பெற்றுவிட முடியும் என்ற நிலையில்தான் இந்த சமூகத்தில் பெண்களின் நிலை இருக்கிறதா? இதுவே அரசியல், சாதி பற்றி பேசும் ஒரு படத்தை இங்கே வெளியிட்டுவிட முடியுமா?</p>
<p class="content">ரசிகனுக்கு என்ன பிடிக்குமோ... அதை கொடுப்பது நல்ல கலை அல்ல. என்ன தேவையோ, அதைப் பிடிக்கும் விதத்தில் கொடுப்பதுதான் சிறந்த கலை. எப்படி ஸ்டார் வேல்யூ, ஹீரோயின் இடுப்பு, காமெடி, சண்டை என்று இதெல்லாம் வணிக சினிமாவின் வெற்றிக் கூறுகளாக நிறுவப்பட்டதோ, அதேபோல் காதலிகளை, பெண்களை... காதலில் கல்தா கொடுப்பவர்களாக, ஏமாற்றிக் கூடுதாவுபவர்களாக காட்டுவதும் ஒரு கூறாகவே நிறுவப்பட்டு வருகிறது. இன்றுவரை அது வெற்றிபெற்றும் வந்திருக்கிறது என்றால், அது எவனோ ஒருவன் சினிமா திரை வழியாக நம்மேல், நம் அம்மா, அக்கா, தங்கைகள் மேல், நம்மைச் சுற்றியுள்ள பெண்கள் மேல் துப்பிக்கொண்டிருக்கும் எச்சில்தான்.</p>
<p class="content">இதை துடைக்கக்கூட கைதூக்காமல், கைதட்டிக் கொண்டிருக்கிறோம்... இத்தனை நாளாக. இனியாவது பதிலுக்குத் துப்புவோமே... 'போங்கடா... நீங்களும் உங்க சினிமாவும்’ என்று!</p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">அரசுப் பள்ளியிலிருந்து ஐ.ஐ.டி-க்கு...</div>
<div class="subtitle1">பட்டையைக் கிளப்பும் ஃபாத்திமா-பவித்ரா..!</div>
<div class="subtitle2">ஹெச்.ராசிக்  ராஜா, படங்கள்: எஸ்.பி.ஜெர்ரி ரினால்டு விமல்  </div>
<div class="subtitle3"></div>
<div class="content" style="border-top:1px solid #DDD;">
<p class="content"><span style="color: #ff0000"><strong>மெ</strong></span>ட்ரிக்குலேஷன், சி.பி.எஸ்.இ போன்ற பாடத் திட்டங்கள் மூலமாகப் படிக்கும் மாணவர்களுக்கே சவாலாக இருக்கக் கூடியது... 'ஐ.ஐ.டி' என்று சொல்லப்படும், 'இந்தியன் இன்ஸ்டிடியூட் ஆஃப் டெக்னாலஜி' கல்வி நிறுவனத்தில் சேர்வதற்காக நடத்தப்படும் பொதுநுழைவுத் தேர்வு (ஐ.ஐ.டி-ஜே.இ.இ மெயின்). நாடு முழுக்க, பலவிதமான தயாரிப்புகளுடன், பலதரப்பட்ட ஆதரவுகளுடன், வசதியான பள்ளிகளில் படித்த லட்சக்கணக்கான மாணவர்கள் போட்டியிடும் இந்தக் கடினமான களத்தில் தேறுபவர்கள் ஒரு சிலரே. இத்தகைய சூழலில்.... சென்னை, சைதாப்பேட்டை, அரசு பெண்கள் மேல்நிலைப்பள்ளி மாணவிகள் இருவர், இதில் பங்கேற்று கலக்கலான வெற்றி கண்டிருப்பது... பலரையும் திரும்பிப் பார்க்க வைத்துள்ளது!</p>
<p class="content">சென்னையைச் சேர்ந்த ஃபாத்திமா ஷபானா மற்றும் பவித்ரா இந்த இருவருரையும் சந்தித்தோம்.</p>
<p class="content">''ஒன்பதாவது படிச்சப்போ, நுங்கம்பாக்கத்தில் உள்ள 'ஃபிட்ஜி அகாடமி’, எங்க பள்ளியில இருந்து ஒரு தேர்வு மூலமா எட்டு பேரை தேர்ந்தெடுத்தாங்க. வாரத்துல மூணு கிளாஸ் ஐ.ஐ.டி நுழைவுத் தேர்வுக்கு கோச்சிங் கொடுத்தாங்க. சாயந்திரம் 5 - 8 மணி வரை வகுப்பு நடக்கும். அப்புறம் வீட்டுக்கு வர 9 மணி ஆகிடும். சாப்பிட்டு, அங்க நடத்தின படங்களைப் படிப்பேன். காலையில 5 மணிக்கு எழுந்து, ஸ்கூல்ல நடத்தின பாடங்களைப் படிப்பேன். ரெண்டு பாடங்கள்லயும் கவனம் செலுத்த கஷ்டமாதான் இருக்கும். ஆனாலும் நல்ல காலேஜ்ல சேரணும்னு நம்பிக்கையோட படிச்சேன்!'' எனும் ஃபாத்திமா ஷபானாவின் அப்பா, இரவு நேர 'டிபன்’ கடை ஒன்றில் வேலை பார்க்கிறார்.</p>
<p class="content">''ரொம்ப கம்மியான சம்பளம்தான். அதில் குடும்பச் செலவுகளைப் பூர்த்தி செய்றதே கஷ்டம். நல்லா படிக்கிற பிள்ளைய, எப்படி மேல படிக்க வைக்கிறதுனு அவங்களுக்கு கலக்கம்தான். ஆனாலும், முயற்சியைக் கைவிடாம படிச்சேன். இப்போ ஐ.ஐ.டி தேர்வுல 83 மார்க் வாங்கிட்டேன். இதுல 74 மார்க் எடுத்தாலே பாஸ்தான். அதேமாதிரி ப்ளஸ் டூ பொதுத்தேர்வுலயும் 1109 மார்க் வாங்கிருக்கேன்'' என்ற ஃபாத்திமா, தன் அம்மாவை அருகில் அழைத்து,</p>
<p class="content">''எங்கம்மா முகத்துல எவ்வளவு சந்தோஷம் பாருங்க. டீச்சர்ஸ், ஹெட்மாஸ்டர் எல்லாரும் என் படிப்புக்கு உதவி பண்றது, நேரத்துக்கு கோச்சிங் கிளாஸுக்கு அனுப்புறதுனு ரொம்ப ஊக்கப்படுத்தினாங்க. இப்போ நிறைய பேர் எனக்கு பண உதவி செய்றதாவும், நிறைய வங்கிகள் படிப்புக்கு லோன் உதவி செய்றதாவும் போன் மூலமா தெரிவிச்சிருக்காங்க. எங்கப்பாவுக்கு சுமை கொடுக்கலைங்கறது, எனக்கு நிம்மதியா இருக்கு.</p>
<p class="content">இன்னும் ஒரு தேர்வு பாக்கியிருக்கு. அதில் வெற்றிபெற்று, ஐ.ஐ.டி. கல்வி நிறுவனத்தில் கம்ப்யூட்டர் சயின்ஸ் பாடத்தை எடுப்பதுதான் என் விருப்பம். படிப்புதான் உண்மையான செல்வம்னு, எங்களைப் போன்ற ஏழைப்பட்ட குடும்பங்களுக்கு எல்லாம் நம்பிக்கை வர, நானும் உதாரணமா இருப்பேன்!''</p>
<p class="content">- அழகாகச் சிரித்தார் பாத்திமா.</p>
<p style="text-align: center"><img align="middle" width="491" height="489" alt="" src="http://www.vikatan.com/aval/2014/06/ndqyqy/images/p32a.jpg"></p>
<p class="content"><span style="color: #ff0000"><strong>இ</strong></span>ன்னொரு மாணவியான பவித்ராவின் ஐ.ஐ.டி மதிப்பெண்... 78. பன்னிரண்டாம் வகுப்பு பொதுத்தேர்வு மதிப்பெண் 1129. கண்களில் துள்ளல் பவித்ராவுக்கு.</p>
<p class="content">''கோச்சிங் கிளாஸ்ல சொல்லிக்கொடுத்த நிறைய விஷயங்கள் எனக்கு படிப்புலயும் உதவியா இருந்துச்சு. தினமும் நைட் தூங்க 12 மணிக்கு மேல ஆகிடும். திரும்ப காலையில 3 மணிக்கெல்லாம் எந்திருச்சு படிக்க ஆரம்பிச்சுருவேன். அப்பாவும் அம்மாவும் தேவையான எல்லா உதவிகளையும் செஞ்சு கொடுத்தாங்க.</p>
<p class="content">அடுத்து எழுதப்போற எக்ஸாம் இன்னும் கஷ்டமா இருக்கும். இருந்தாலும் விடாம படிச்சுக்கிட்டே இருக்கேன். எப்படியாவது ஐ.ஐ.டி கல்வி நிறுவனத்துல சேர்ந்தாகணும். கவர்மென்ட் ஸ்கூல்ல படிச்சாலும் ஐ.ஐ.டி-யில படிக்கலாம்னு பலருக்கும் நம்பிக்கையை ஏற்படுத்தணும்... எங்க பள்ளிக்கும் பெருமை தேடிக் கொடுக்கணும்!'' எனும் பவித்ராவுக்கு பிடித்த சப்ஜெக்ட், ஃபிசிக்ஸ்.</p>
<p class="content">''அதனாலதான்... ஏரோஸ்பேஸ் இன்ஜினீயரிங் படிச்சு சயின்டிஸ்ட் ஆகுறதை லட்சியமா வெச்சிருக்கேன்!'' என்று பவித்ரா சொல்ல,</p>
<p class="content">''பத்தாவது பரீட்சையில 486 மார்க் வாங்கி, சென்னை அளவில் மூன்றாம் இடம் பிடிச்சி, அப்துல் கலாம் கையால விருது வாங்கினதையும் சேர்த்து சொல்லு!'' என்கிறார் பவித்ராவின் அப்பா பெருமிதத்துடன்.</p>
<p class="content">இந்த இருவரும், இப்போது தேர்வில் பெற்றிருக்கும் வெற்றியின் மூலமாக என்.ஐ.டி, சி.எஃப்.ஐ.டி. போன்ற மத்திய அரசின் உயர் கல்வி நிறுவனங்களில் சேர்வதற்கான தகுதியைப் பெற்றுள்ளனர். இன்னும் ஒரு தேர்வு (ஐ.ஐ.டி-ஜே.இ.இ- அட்வான்ஸ்) பாக்கியிருக்கிறது. இதில் வெற்றி பெற்றால், ஐ.ஐ.டி. கல்வி நிறுவனத்தில் சேரும் வாய்ப்பு கிடைத்துவிடும்.</p>
<p class="content">பள்ளிக்குப் பெருமையையும், பெற்றவர்களுக்கு சந்தோஷத்தையும், எளிய குடும்பத்து மாணவர் களுக்கு நம்பிக்கையையும் கொடுத்துள்ள இந்த வெற்றிப் பெண்களுக்கு வாழ்த்துக்கள்!</p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">நாட்டை உலுக்கும் ஒரு  நாடகம்! </div>
<div class="subtitle1">பி.என்.அர்ச்சனா, படங்கள்: ரா.மூகாம்பிகை </div>
<div class="subtitle2"></div>
<div class="content" style="border-top:1px solid #DDD;">
<p class="content"><span style="color: #ff0000"><strong>''இ</strong></span>ரோம் ஷர்மிளாவாகிய நான், இருள்பாதையில் நடக்கும் மணிப்பூர் பெண்கள் பல்லாயிரம் பேரில் ஒருத்தி!''</p>
<p class="content">- சிறிய மெழுகுவத்தி வெளிச்சத்தில் தொடங்குகிறது 'லேமா சாலே' என்ற தலைப்பிலான அந்த நாடகம். ஒரே ஒரு பெண் மட்டுமே நடிக்கும் இந்த நாடகத்தைக் காணும் பெண்களின் கண்களில் அருவி பெருக்கெடுக்கும் அதேநேரம்... உறுதியும் பொங்குகிறது!</p>
<p class="content">இரோம் ஷர்மிளா... எனும் பெயரை அறியாதவர்கள் இங்கே வெகு குறைவு. வடகிழக்கு இந்திய மாநிலமான மணிப்பூரில், உள்நாட்டு மக்களின் மீது, குறிப்பாக பெண்களின் மீது இந்திய ராணுவம் மேற்கொண்டிருக்கும் அடாவடி நடவடிக்கைகளுக்கு எதிராக, கிட்டத்தட்ட 14 ஆண்டுகளாக உண்ணாவிரதப் போராட்டத்தை தொடரும் இந்த பெண்ணுக்கு... நாடு முழுக்க ஆதரவு பெருகிக்கொண்டே இருக்கிறது.</p>
<p style="text-align: center"><img alt="" align="middle" width="600" height="141" src="http://www.vikatan.com/aval/2014/06/ndqyqy/images/p28b.jpg"></p>
<p class="content">இந்த ஆதரவை, தனியொருவராக நாடக வடிவில் நாடு முழுக்க எடுத்துச் சென்று கொண்டிருக்கிறார்... மகாராஷ்டிர மாநிலம், புனே நகரைச் சேர்ந்த இளம்பெண் ஓஜஸ். மணிப்பூர் மக்களின் சோகக் கதையை, இரோம் ஷர்மிளா எனும் வீரப்பெண்ணின் பார்வையில் சொல்லும் வகையிலான இந்த தனிநபர் நாடகம், சமீபத்தில் சென்னையில் அரங்கேறியது!</p>
<p class="content">நாடகத் துறையில் மிகவும் நாட்டம்கொண்ட ஓஜஸ், 2010-ம் ஆண்டு தொடங்கி, நாடு முழுக்க 170 முறை இந்த நாடகத்தை நடத்தி முடித்திருக்கிறார். எழுத்தாளர் சிவிக் சந்திரன் எழுதிய நூலைத் தழுவி 'லேமா சாலே' எனும் தலைப்பில் இந்தியில் ஓஜஸ் உருவாக்கியதுதான் இந்த நாடகம். பிறமொழி பேசும் பகுதிகளில் ஆங்கிலத்தில் இதை மேடையேற்றுகிறார். இத்தனை ஈடுபாட்டுடன் ஓஜஸ் இந்த நாடகத்தை நடத்திக் கொண்டிருப்பதற்குக் காரணம், இரோம் ஷர்மிளாவுடன் அவருக்கு நிகழ்ந்த அந்தச் சந்திப்பு.</p>
<p style="text-align: center"><img alt="" align="middle" width="555" height="376" src="http://www.vikatan.com/aval/2014/06/ndqyqy/images/p28a.jpg"></p>
<p class="content">''4.11.2010... என் வாழ்க்கையின் முக்கியமான நாள். பெண்களுக்கு எதிரான இந்திய ராணுவத்தின் அநியாயங்களை எதிர்க்கும் இரோம் ஷர்மிளாவின் உண்ணாவிரதப் போராட்டம் தொடங்கப்பட்டு சரியாக 10 வருடங்கள் முடிந்திருந்தது அன்றுதான். மக்கள், தங்களின் வாழ்த்தையும் ஆதரவையும் நன்றியையும் ஷர்மிளாவுக்குத் தெரிவிக்கும்விதமாக, வழியெல்லாம் மெழுகுவத்தி ஏற்றி வைத்திருந்தனர்.</p>
<p class="content">அரசாங்கம் அவரைச் சந்திக்க யாரையும் அனுமதிக்கவில்லை. ஆனாலும் தடுப்புக்கு இந்தப் பக்கம் நின்று அவரைப் பார்க்கும் வாய்ப்பு எனக்குக் கிடைத்தது. அப்போது அவரின் உதவியாளர், நான் நடத்தி வரும் அந்த நாடகத்தைப் பற்றி அவரிடம் எடுத்துச் சொன்னார். என்னை சிறிது நேரம் உற்றுப் பார்த்தன, ஷர்மிளாவின் கண்கள். மலைபோல உறுதி தெறிக்கும் அந்தக் கண்களில், அந்தக் கணம் தோன்றி மறைந்தது நன்றி. தொடர்ந்து, கண்ணீர் பொழிந்தன அந்த விழிகள். போலீஸ்காரர் ஒருவர் கிளம்பச் சொல்லி விரட்ட, வலுவிழந்த அந்த உடம்பு, உறுதியோடு நடந்து சென்றது. மணிப்பூரில் வாழ்க்கை எத்தனை கொடுமையானது என்பதை அன்றுதான் உணர்ந்தேன்!'' என்கிறார் ஓஜஸ் தவிப்புடன்.</p>
<p class="content"><img alt="" align="left" width="200" height="344" src="http://www.vikatan.com/aval/2014/06/ndqyqy/images/p28.jpg">ஓஜஸ் காட்டி வரும் இந்த சமூக அக்கறைக்கு, அவர் பெற்றோரும் முக்கியக் காரணம். அப்பா, ஓய்வுபெற்ற பேராசிரியர். அம்மா, பல சமூகப் போராட்டங்களில் ஈடுபட்டவர். இந்தச் சூழலில் வளர்ந்த ஓஜஸிடம் சமூக அக்கறையும், அதை நாடக வடிவத்தில் செயல்படுத்துவதற்கான திறமையும் இருப்பதில் ஆச்சர்யம் இல்லை. தனி ஒரு ஆளாக மணிப்பூரின் மொத்த வரலாற்றையும் ஒரு மணி நேரத்தில் மேடையில் வெளிப்படுத்துவது, சாதாரணமான விஷயமல்ல. ஆனால், அதை ஓஜஸின் பலமான நடிப்புத் திறமை, சாதித்துக் காட்டுகிறது. அவர் இரோம் ஷர்மிளாவாகப் பேசினாலும், மணிப்பூரில் ராணுவத்தால் பாலியல் பலாத்காரம் செய்து கொல்லப்பட்டதாக கூறப்படும் பெண் போராளி மனோரமா தேவி கதையைக் கூறினாலும், மக்களின் அவலநிலையை விளக்கினாலும்... பார்க்கும் அனைவரின் மனதிலும் மிகுந்த பாதிப்பை ஏற்படுத்திவிடுகிறது.</p>
<p class="content">இந்த தனி நாடகத்தை, நாடகத்துறை மாணவிகள் மற்றும் நடிகைகள் மூலமாகவும் முன்னெடுக்கும் முயற்சியை மேற்கொண்டிருக்கும்  ஓஜஸ், 'பெண்களின் சிறுநீர் கழிக்கும் உரிமை’ என்ற இன்னொரு நாடகம் மூலமாக, நம் நாட்டில் முறையான கழிவறை வசதி இல்லாமல் பெண்கள் படும் அவதிகளையும் மேடையில் சாடி வருகிறார்.</p>
<p style="text-align: left">''ஷர்மிளா, தன் மாநிலப் பெண்களின் உரிமைக்காக, பல வருடங்களாக உறுதி குறையாமல், அதேநேரம் அமைதியான வழியில் போராடி வருகிறார். இவரை தற்கொலைக்கு முயற்சிக்கிறார் என்று சொல்லி அடிக்கடி கைது செய்கிறது அரசாங்கம். ஆனால், ஷர்மிளா அடிக்கடி கூறும் வார்த்தைகள், 'என் உயிரைத் தியாகம் செய்வதில் எனக்கு விருப்பம் இல்லை' என்பதுதான்'' என்று சொல்லும் ஓஜஸ், ஷர்மிளாவுக்காக பாடுகிறார்!</p>
<p class="content">ஷர்மிளாவின் பட்டினிக்கும், ஓஜஸின் பாட்டுக்கும் பதில் கிடைக்குமா?</p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">கைவிட்ட விதி... கைகொடுத்த மதி!</div>
<div class="subtitle1">தமிழ்ச்செல்விக்கு வெற்றி தந்த ஜூட் பேக் </div>
<div class="subtitle2">வே.கிருஷ்ணவேணி, படங்கள்:  எம். உசேன் </div>
<div class="subtitle3"></div>
<div class="content" style="border-top:1px solid #DDD;">
<p class="content"><span style="color: #ff0000"><strong>'கை</strong></span>வசம் பல லட்சம் ரூபாய் முதலீடு, பெருசா ஒரு இடம், நிறைய தொழிலாளர்கள்... எல்லாம் இருந்தாதான் ஒரு பெரிய தொழிலை உருவாக்க முடியும்ங்கிற பொதுக்கருத்து பரவலா இருக்கு. இதெல்லாம் இல்லைனாகூட பெரிய அளவுல ஒரு தொழிலை வெற்றிகரமா உருவாக்க முடியும். சாதுர்யமும் சளைக்காத உழைப்பும்தான் இதுக்கு முக்கியம்!’ என்றபடி வாழ்க்கை நதியில் கரைசேர முடியாமல் தவிப்பவர்களுக்கு, தன் அனுபவ சொற்களால் துடுப்பு தருகிறார் தமிழ்ச்செல்வி!’ - 27.9.2011 தேதியிட்ட அவள் விகடனில், தஞ்சாவூர், அருளானந்தம் நகரைச் சேர்ந்த தமிழ்ச்செல்வி ஆனந்த் பற்றி வெளியான கட்டுரை யின் ஆரம்ப வரிகள் இவை!</p>
<p class="content">''அவள் விகடனில் இடம்பெற்ற வெற்றிச்செல்விகள் பங்கேற்கும் 'வாருங்கள் தோழிகளே... வளம்பெறலாம்!' பகுதியில்... இம்முறை நீங்கள்!’' என்றதும், அளவில்லா ஆனந்தம் தமிழ்ச்செல்விக்கு.</p>
<p style="text-align: center"><img align="middle" width="330" height="575" alt="" src="http://www.vikatan.com/aval/2014/06/ndqyqy/images/p24a.jpg"></p>
<p class="content">''ஜூட் பைகள் செய்துகிட்டிருந்த என்னைப் பற்றி 'அவள் விகடன்'ல கட்டுரை வந்ததும்... சென்னை, மயிலாப்பூர்ல இருந்து ஒன்றரை லட்ச ரூபாய்க்கு ஆர்டர் வந்துச்சு. என்னை நம்பி இவ்வளவு பெரிய ஆர்டர் வந்தது அப்போதான். ஒன்றரை மாசத்துல முடிச்சுக் கொடுக்க சொன்னதை, ஒரே மாசத் துல முடிச்சுக் கொடுத்தேன். அவங்ககிட்டே இருந்து ஆர்டர் வந்துட்டே இருக்கு. அவள் விகடனுக்கு நான் ரொம்பவே நன்றிக்கடன் பட்டிருக்கேன்...!'' என்று  கண்களில் ஆனந்தத் துளிகளுடன் ஆரம்பித்தார் தமிழ்ச்செல்வி.</p>
<p class="content"><img align="right" width="300" height="574" alt="" src="http://www.vikatan.com/aval/2014/06/ndqyqy/images/p24.jpg">''சென்ற முறை பேட்டி எடுக்க வந்திருந்தப்போ, என் கணவர் கோமா நிலையில் இருந்தார். வீடு, கார், டிராவல்ஸ்னு இருந்த சொத்தை எல்லாம் இழந்து, ஒரே நாள்ல வீதிக்கு வந்தப்போ, எதிர்பாராத ஏமாற்றத்தால அவ ருக்கு ஏற்பட்ட நிலை அது. அப்போ கலங்கி நின்ன எனக்கு கைகொடுத்தது... ஜூட் பேக்.</p>
<p class="content">என்னோட ஃப்ரெண்ட் ஒருத்தவங்க ஜூட் பேக் செய்துட்டு இருந்தாங்க. 'ஜிப்’ போன என்னோட ஒரு பையை சரிபண்ணிக் கொடுக்கச் சொல்லி போனப்போ, 'ஒண்ணுமே பண்ண முடியாது'னு சொல்லிட்டாங்க. நானே முயற்சி செய்து சரிபண்ணினப்போதான், நாமும் ஜுட் பேக் தொழில் செய்யலாமேனு யோசனை வந்துச்சி. அப்படி ஆரம்பிச்சதுதான் இந்தத் தொழில். இதில் பெண்கள் நிலைத்திருக்க முடியாதுனு சொல்லுவாங்க. காரணம், கைவலி அதிகமா இருக்கும். கூடவே, டஸ்ட் அலர்ஜி ஏற்படும். ஆனா, நான் ஏழு வருஷமா இதுல நிலைச்சிருக்கேன். இன்னிக்கு பியூட்டீஷியன், ஃபேஷன் ஜுவல்லரி மேக்கர், கிராஃப்ட் மேக்கர், டெயிலர்னு பலதரப்பட்ட தொழில்கள்ல நான் இயங்கிட்டு இருந்தாலும், எனக்குக் கைகொடுத்து தூக்கிவிட்டது, இந்த ஜூட் பேக்தான்.</p>
<p class="content">எங்கிட்ட இப்போ 10 பேர் வேலை பார்க்கறாங்க. 'அவள் விகடன்’ கட்டுரைக்குப் பிறகு கிட்டத்தட்ட 40 சுயஉதவிக் குழுக்களுக்கு 'ஜூட் பேக்’ பயிற்சி கொடுக்கிற வாய்ப்பு கிடைச்சது. தொடர்ந்து பல பெண்களுக்கும் ஜூட் பேக் தயாரிப்பு வகுப்பு எடுக்கறதோட, வேலைவாய்ப்பையும் கொடுத்துட்டு இருக்கேன்'' என்ற தமிழ்ச்செல்வி, தன் சொந்த வாழ்வில் ஏற்பட்ட மலர்ச்சியையும் கூறினார்.</p>
<p class="content">''கோமா நிலையில் இருந்த கணவர்கிட்ட, 'நமக்கு கல்யாணம் ஆகிடுச்சு, ரெண்டு குழந்தைகள் இருக்காங்க, காலேஜ் போயிட்டு இருக்காங்க’னு சொல்லி, எங்க கல்யாண ஆல்பம், குழந்தைகளோட போட்டோக்களை எல்லாம் காட்டிட்டே இருப்பேன். என் நம்பிக்கை வீண் போகல. திடீர்னு ஒரு நாள் கோமாவில் இருந்து மீண்டு வந்தார். இன்னிக்கு அவர் தனியா ஒரு கடையைப் பார்த்துக்கிற அளவுக்கு உடல் நிலையில் முன்னேறியிருக்கார்!'' என்று பூரித்தவர்,</p>
<p class="content">''இப்போ ஜூட்ல செப்பல்களையும் செய்யக் கத்துட்டு இருக்கேன். ஃபினிஷிங் சரியா வந்துட்டா, அதுலயும் ஒரு கை பார்த்துடுவேன். ஜூட் பேக் தொழிலைப் பொறுத்தவரை, 15 நாட்களுக்கு ஒரு முறை 1,000 பேக்குக்கும் மேல ஆர்டர் வரும். மாசம் 60,000 லாபம் மட்டும் நிக்கும். பல தடைகளையும் பல்லைக் கடிச்சுட்டு தாண்டி வந்ததாலதான், இன்னிக்கு இந்த லாபம் எனக்கு கிட்டியிருக்கு! அடுத்தகட்டமா அவள் வாசகிகளுக்குப் பயிற்சி கொடுக்கப்போறதை நினைச்சா, பெருமையா இருக்கு. அவங் களையும் என்னைப் போல தொழிலதிபரா ஆக்க, ரெடியா இருக்கேன்!''</p>
<p class="content">- உற்சாகத்தோடு காத்திருக்கிறார் தமிழ்ச்செல்வி!</p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">இது எல்லா பெண்களுக்குமான எச்சரிக்கை!</div>
<div class="subtitle1">சா.வடிவரசு </div>
<div class="subtitle2"></div>
<div class="content" style="border-top:1px solid #DDD;">
<p class="content"><span style="color: #ff0000"><strong>'மு</strong></span>ம்பையின் இரவு நேர விடுதி ஒன்றிலிருந்து, ஒரு பெண்ணைக் கடத்திச் சென்ற 5 குண்டர்கள், அவளை பாலியல் பலாத்காரம் செய்து வீதியில் வீசிச் சென்றுவிட்டனர்' என்று சமீபத்தில் ஒரு வழக்கு பதிவானது. பாதிக்கப்பட்ட பெண்ணை விசாரித்தபோது, 'என்ன நடந்தது என்பது சிறிதளவுகூட என் நினைவில் இல்லை’ என்றார். ஆனால், அவர் பாலியல் பலாத்காரம் செய்யப்பட்டிருந்தது மருத்துவப் பரிசோதனையில் உறுதியானது.</p>
<p class="content">'அந்தப் பெண்ணுக்கே தெரியாமல், இது எப்படி நடந்திருக்க முடியும்? என்று அதிர்ந்த மருத்துவர்கள்... மேற்கொண்டு அந்தப் பெண்ணை பரிசோதித்ததில், ஒரு மயக்க மருந்தை குளிர்பானத்தில் கலந்துகொடுத்து, சீரழித்துள்ளனர் என்பது தெரிந்தது.</p>
<p class="content">'ஃபேஸ்புக்'கில் சுழன்றுகொண்டிருக்கும் இந்தச் செய்தியை... சென்னையைச் சேர்ந்த பொதுநல மருத்துவர் புகழேந்தியிடம் சொன்னபோது, ''இது மும்பையில் மட்டும் நடந்திருக்கும் கொடுமையல்ல... எல்லா இடங்களிலும் இந்த வகை குற்றம் தற்போது பெருகி வருகிறது'' என்று அதிரவைத்தார்.</p>
<p style="text-align: center"><img align="middle" width="450" height="351" alt="" src="http://www.vikatan.com/aval/2014/06/ndqyqy/images/p52.jpg"></p>
<p class="content">தொடர்ந்தவர், ''தற்போது விதம்விதமான மயக்க மருந்து மற்றும் மாத்திரைகள் சந்தைக்கு வருகின்றன. இவற்றில் சில, மிக எளிதில் கிடைக்கக் கூடியனவாக இருக்கின்றன. குளிர்பானம், ஐஸ்க்ரீம் என எதில் வேண்டுமானாலும் இவற்றை எளிதில் கலந்துவிட முடியும். மூடி போடப்பட்டிருக்கும் குளிர்பானங்களில்கூட ஊசி மூலம் கலக்கலாம். அவை எவ்வித சுவை, வண்ண மாற்றமும் ஏற்படுத்தாமல், கண்டுபிடிக்க முடியாதபடி உணவுப் பொருளோடு முற்றிலும் கலந்துவிடும்.</p>
<p class="content"><img align="right" width="120" height="181" alt="" src="http://www.vikatan.com/aval/2014/06/ndqyqy/images/p52a.jpg">சதிகாரர்கள் இதை பெண்களை உட்கொள்ளச் செய்து, சிறிது நேரத்தில் போதையேற்றி, தன்னிலை மறக்கச் செய்து, 10, 12 மணிநேரம் வரை என்ன நடக்கிறது என்பதுகூட தெரியாத அளவுக்கு மயக்க நிலைக்குத் தள்ளுகிறார்கள். மிக எளிதில் பாலியல் வல்லுறவுக்கு உட்படுத்துகிறார்கள். இப்படி பலியாகும் பெண்களுக்கு, தங்களை யார் பாலியல் வல்லுறவுக்கு உட்படுத்தினர் என்பதுகூடத் தெரியாது. இம்மருந்துகளை சாப்பிட நேரிடும் பெண்கள், கருவுறமுடியாமல் போவதற்கு அதிக வாய்ப்புகள் உண்டு. மேலும் பல பக்கவிளைவுகளையும் வாழ்நாள் முழுக்க எதிர்கொள்ள நேரிடலாம்'' என்று எச்சரிக்கையாகச் சொன்னார் டாக்டர்.</p>
<p class="content">இரவு நேர கொண்டாட்டங்களுக்குச் செல்லும் பெண்கள், ஆண் நண்பர்களுடன் அவுட்டிங் செல்லும் பெண்கள் மட்டுமல்ல, எல்லா வயதுப் பெண்களுமே உஷாராக இருக்க வேண்டிய கட்டாயம் ஏற்பட்டிருக்கிறது. எல்லாவற்றையுமே சந்தேகப்பட வேண்டும் என்பதைத் தவிர, வேறெதையும் சொல்லத் தோன்றவில்லை.</p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">உணவோடு விளையாடு! </div>
<div class="subtitle1">சுகன்யா  வர்மா,  படங்கள்: தி.குமரகுருபரன்</div>
<div class="subtitle2"></div>
<div class="content" style="border-top:1px solid #DDD;">
<p class="content"><span style="color: #ff0000"><strong>'மா</strong></span>ல்குடி’ கவிதா... பிரபல சமையல் கலைஞர். சென்னை சவேரா ஹோட்டலின் தென்னிந்திய சிறப்பு உணவகமான 'மால்குடி’ யூனிட் செஃப் பொறுப்பில் பணியாற்றியவருக்கு, சமையல்தான் உயிர். இதைப் பற்றியே எந்நேரமும் சிந்தித்துக்கொண்டிருக்கும் இந்தப் பெண்மணி, பெண்களையெல்லாம் திரட்டி ஒரு மெகா சமையல் திருவிழா நடத்தும் திட்டத்தை கடந்த சில ஆண்டுகளாகவே அடைகாத்து வந்தார். அந்த இனிய நிகழ்வு... மே 4-ம் தேதியன்று சென்னை, ராயப்பேட்டை ஒய்.எம்.சி.ஏ. மைதானத்தில் பிரமாண்டமாக அரங்கேறியது... 'உணவோடு விளையாடு’ எனும் தலைப்போடு!</p>
<p style="text-align: center"><img align="middle" width="650" height="171" alt="" src="http://www.vikatan.com/aval/2014/06/ndqyqy/images/p48.jpg"></p>
<p class="content">தென்னிந்திய உணவு வகைகளின் சிறப்பை எடுத்துரைக்கும் விதமாகவும், அதை உலக சாதனையாக ஆக்கும் நோக்கத்துடனும் நடத்தப்பட்ட இந்தத் திருவிழாவில், தமிழ்நாடு, ஆந்திரா, <img align="right" alt="" src="http://www.vikatan.com/aval/2014/06/ndqyqy/images/p48a.jpg">கர்நாடகா மற்றும் கேரளாவைச் சேர்ந்த பெண்களும், சமையல்கலை வல்லுநர்களும் கலந்துகொண்டனர்!</p>
<p class="content">'லிம்கா புக் ஆஃப் ரெக்கார்ட்ஸ்', 'அசிஸ்ட் வேல்ட் ரெக்கார்ட்’ மற்றும் 'மிராக்கிள் வேர்ல்ட் ரெக்கார்ட்’ சாதனை நிகழ்வாகவும் நடத்தப்பட்ட இந்த நிகழ்ச்சியில் ஆயிரம் பெண்கள் கலந்துகொள்ள, சமைப்பதற்காக ஒவ்வொருவருக்கும் ஒரு மணி நேரம் வழங்கப்பட்டது. சைவ சமையலாக... உருளைக்கிழங்கு, கத்திரிக்காய், காலிஃப்ளவர், பனீர், காளான் ஆகிய 5 வகையான காய்கறிகளை உபயோகித்தும், அசைவ சமையலாக... கோழி, மீன், இறால், கறி, முட்டை ஆகியவற்றை உபயோகித்தும் மொத்தம் 100 விதமான உணவுகளைச் சமைக்க வேண்டும் என்பதுதான் போட்டி. ஆயிரம் பெண்களும் அசத்திவிட்டனர் அசத்தி! சமையலில் இந்தப் பெண்களுக்கு உதவுவதற்காக... சென்னையிலிருக்கும் ஹோட்டல் மேனேஜ்மென்ட் கல்வி நிறுவனங்களைச் சேர்ந்த சுமார் 300 மாணவர்கள், தாங்களாகவே முன்வந்து பங்கேற்றது நெகிழ்ச்சியான விஷயம்.</p>
<p class="content">நிறைவாக... சமையல்கலை வல்லுநர்களால் 'சிறந்த உணவுகள் - 100' என்று தேர்ந்தெடுக்கப்பட்டு, பரிசுகள் வழங்கப்பட்டன.</p>
<p class="content"><span style="color: #ff0000"><strong>ஹைலைட்: </strong></span>இங்கே சமைக்கப்பட்ட உணவு வகைகள், உடனுக்குடன் பேக் செய்யப்பட்டு, 20 ஆசிரமங்களுக்கு அனுப்பி வைக்கப்பட்டது... அனைவரையும் ஈர்ப்பதாக இருந்தது!</p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">விஷமாகும் மருந்துகள்... மிரளவைக்கும் உண்மைகள்! </div>
<div class="subtitle1">ஆன்டிபயாடிக்... பெயின் கில்லர்... விட்டமின்...</div>
<div class="subtitle2">சா.வடிவரசு,  படங்கள்: செ.சிவபாலன், ச.இரா.ஸ்ரீதர்</div>
<div class="subtitle3"></div>
<div class="content" style="border-top:1px solid #DDD;">
<p class="content"><span style="color: #ff0000"><strong><img align="right" width="100" height="108" alt="" src="http://www.vikatan.com/aval/2014/06/ndqyqy/images/p40.jpg">க</strong></span>டந்த சில வாரங்களுக்கு முன் ஒருநாள், சென்னை, விருகம்பாக்கம், சின்மயா நகரிலிருக்கும் சீனியரான ஒரு டாக்டரின் கிளினிக்கில் நாம் காத்திருந்தோம். அப்போது துவண்டு துவண்டு விழும் ஒரு குழந்தையுடன், இளம்பெற்றோர் அங்கே ஆஜரானார்கள். இருமல், தும்மல், மூச்சிரைப்பு என்று படாதபாடுபட்டுக் கொண்டிருந்தது அந்தப் பிஞ்சு. வெளியில் எட்டிப்பார்த்த டாக்டர், உடனடியாக ஒரு ஊசியைப் போட்டுவிட்டு, ''குழந்தை என் கண்காணிப்பிலேயே கொஞ்ச நேரம் இருக்கணும். அதனால, இங்க இருந்து போயிடாதீங்க...'' என்று சொல்லிவிட்டு, மற்ற நோயாளிகளைப் பார்க்க ஆரம்பித்தார். இடையிடையே குழந்தை எப்படி இருக்கிறது என்றும் எட்டிப் பார்த்துக்கொண்டார்.</p>
<p class="content">அந்த இளம்பெற்றோர் டாக்டர் முன் அமர்ந்திருக்க, நாமும் அந்த நேரம் உள்ளே இருந்தோம் (ஒரு நோயாளி இருக்கும்போதே, இன்னொருவரையும் உள்ளே அழைத்து உட்கார வைப்பது இவருடைய வழக்கம்).</p>
<p class="content">அப்போது குழந்தை நன்றாக அயர்ந்து தூங்கிக்கொண்டிருக்க... ''குழந்தையை ரொம்ப சீரியஸான கண்டிஷன்ல கொண்டு வந்திருக்கீங்க. பொதுவா இப்படிப்பட்ட கண்டிஷன்ல வந்தா... எழும்பூர் குழந்தைகள் ஆஸ்பத்திரிக்கு கொண்டுபோகச் சொல்லிடுவேன். ஆனா, அந்த நிலையிலயும் குழந்தை இல்ல. அதனால கடவுள் மேல பாரத்தைப் போட்டுத்தான் சிகிச்சையை ஆரம்பிச்சேன். குழந்தை பொழைச்சுடுச்சி. முதல்லயே சொன்னா பயந்துடுவீங்கனுதான் சொல்லல.</p>
<p class="content">ஒருவாரமா நீங்க ஒரு டாக்டர்கிட்ட குழந்தையைக் காட்டியிருக்கீங்க. அந்த டாக்டர் எழுதிக்கொடுத்த மருந்து போலியானது. நீங்க கொண்டு வந்த இந்த சிரப்ல பாருங்க... ஏதோ ஒரு தெரு பேரைப் போட்டு, வளசரவாக்கம்னு எழுதியிருக்கு. இப்படி ஒரு மருந்து கம்பெனியே இல்ல. ஒருவேளை அந்தத் தெருவுல போய் விசாரிச்சீங்கனா... 'இது ஆபீஸ்... கம்பெனி காட்டாங்குளத்தூர்ல இருக்கு'னு பொய் சொல்லுவாங்க. ஆனா, விவரம் புரியாம இந்த மருந்தையே நீங்க கொடுத்திருக்கீங்க. அதேபோல, தேவையில்லாத ஆன்டிபயாடிக் மருந்தையும் கொடுத்திருக்கீங்க. இதையெல்லாம குழந்தைக்கு கொடுக்கவே கூடாது. அந்த டாக்டர் தெரிஞ்சுதான் எழுதினாரா... இல்லையாங்கிறது கடவுளுக்கே வெளிச்சம்'' என்று பெற்றோரிடம் சொன்ன டாக்டர், 'இனி யாச்சும் கவனமா இருங்க. குழந்தைக்கு ஏதாச்சும்னா.. எந்த நேரம் வேணும்னாலும் போன் பண்ணுங்க...' என்று சொல்லி அக்கறையோடு சொல்லி அனுப்பினார்.</p>
<p style="text-align: center"><img align="middle" width="400" height="537" alt="" src="http://www.vikatan.com/aval/2014/06/ndqyqy/images/p40a.jpg"></p>
<p class="content">நம் பக்கம் திரும்பியவர், 'ம்... இப்படி மருந்து, மாத்திரைகள் விஷயத்துல ஏகப்பட்ட வில்லங்கம் நடக்குது. மக்களோட உயிரோட விளையாடறாங்க. சில டாக்டர்களும் இதுக்கு உடந்தையாயிட்டாங்க. அதேபோல, மக்களும் தாங்களாவே இஷ்டம்போல மருந்து, மாத்திரைகளை வாங்கிச் சாப்பிடறாங்க. என்ன பண்றது?' என்றபடியே... நமக்கான சிகிச்சையை முடித்து அனுப்பினார்.</p>
<p class="content">நமக்கு வந்த காய்ச்சல் குணமானது... ஆனால், டாக்டர் சொன்ன அந்த விஷயம், மூளைக்குள் போய் உட்கார்ந்துகொண்டு குடைய ஆரம்பித்துவிட்டது.</p>
<p class="content">''சார், அமாக்ஸ்லின் (Amoxicillin) மாத்திரை பத்து கொடுங்க...''</p>
<p class="content">''எனக்கு பெனிசிலின் (Penicillin) மாத்திரை ஒரு இருபது கொடுங்க...''</p>
<p class="content">- டாக்டர் பரிந்துரைத்த மருந்து சீட்டுடன், மருந்துக்கடைகளில் நாம் நின்று கொண்டிருக்கும்போது, பரபரவென்று வந்து நிற்கும் சிலர், இப்படி மாத்திரைகளின் பெயர்களைச் சொல்லிச் சொல்லி கேட்க... சட்டென்று கடைக்காரர் எடுத்துக் கொடுக்க... நம்மில் பலர் ஆச்சர்யமாக பார்த்திருப்போம் அவர்களை! 'அட, மாத்திரை பேரெல்லாம் என்ன அழகா தெரிஞ்சு வெச்சிருக்காங்க' என்று அவர்களைப் பற்றி பெருமிதமாக நினைத்தது நினைவுக்கு வந்தது.</p>
<p class="content">சிலர், 'எனக்கு பத்து நாளா வயித்த வலிக்குதுங்க. போன தடவை கொடுத்தீங்களே... அதே மாத்திரை பத்து கொடுங்க' என்று கேட்க...</p>
<p class="content">'புரூஃபென் மாத்திரைதானே... இதோ தர்றேன்' என்றபடி கடைக்காரர் எடுத்துக் கொடுக்க...</p>
<p class="content">'அட, இது தெரியாம நாம டாக்டர்கிட்ட இல்ல அடிக்கடி போறோம். நேரடியா இங்கயே வந்துட்டா... டாக்டர் செலவு மிச்சமாச்சே' என்று யோசித்ததும்... நினைவிலாடியது.</p>
<p class="content">ஆனால், இப்படி டாக்டரின் பரிந்துரை இல்லாமலும், ஏற்கெனவே ஒரு தடவை பரிந்துரைத்த மருந்து என்பதற்காகவும் இஷ்டம்போல மாத்திரைகளை வாங்கிச் சென்று பயன்படுத்துவது மிகமிக ஆபத்தானது என்கிற உண்மை, நன்றாகவே உறைத்தது! சொல்லப் போனால், டாக்டரின் பரிந்துரையோடு சாப்பிடும் மருந்து, மாத்திரைகளே... 'சைடு எஃபெக்ட்' என்ற பெயரில் வயிற்றுவலி, தலைவலி, அலர்ஜி என்று பலவித உபாதைகளைக் கொண்டுவந்து சேர்த் துக் கொண்டிருக்கின்றன. இந்த நிலையில், டாக்டர் சொல்லாமலே மருந்துகளைச் சாப்பிடுவதும்... எதற்கெடுத்தாலும் ஆன்டிபயாடிக் மாத்திரைகளை டாக்டர்கள் பரிந்துரைப்பதும் பெருங்கொடுமைதானே!</p>
<p class="content">நோய்கள் தீர்வதற்காகத்தான் மருந்து சாப்பிடுகிறோம். ஆனால், மருந்து சாப்பிடுவதால் ஏற்படும் பக்கவிளைவுகளுக்கு, தனியாக சிகிச்சை எடுக்க வேண்டிய சூழலில்தான் இன்று வாழ்கிறோம். இதில் சுயமருத்துவம், அதிகமான ஆன்டிபயாடிக் மற்றும் வலிநிவாரணி எடுத்துக்கொள்வது, மாதவிடாய் காலம், கர்ப்பம் தவிர்க்க என பெண்கள் சார்ந்திருக்கும் மாத்திரைகள், குழந்தைகளுக்கு மருந்து கொடுப்பதில் பெற்றோர் செய்யும் தவறுகள்... என இந்த மருந்து வகைகளால் ஏற்படும் பிரச்னைகள் ஏராளம்... தாராளம்!</p>
<p class="content"><span style="color: #ff0000"><strong><img align="right" width="300" height="276" alt="" src="http://www.vikatan.com/aval/2014/06/ndqyqy/images/p40b.jpg">மருந்தே விஷமாகும்! </strong></span></p>
<p class="content">''புதிதாக செல்போன் வாங்கினால், 'இது என்ன மாடல், லேட்டஸ்ட் வெர்ஷனா, என்னென்ன வசதிகள் உண்டு..?’ என்று, கேட்க பல கேள்விகள் உண்டு நம்மிடம். ஆனால், மாத்திரை, மருந்து வாங்கும்போது, 'எந்த பிரச்னைக்கு எந்தெந்த மாத்திரைகள்..?’ என்று அதை எழுதிய டாக்டரிடமோ, 'காலாவதியாகும் தேதி என்ன?’ என்று மெடிக்கல் ஷாப்பிலோ யாரும் கேட்பதில்லை. ஆனால், மருந்தே விஷமாகும் அபாயம்கூட இன்றைய மருத்துவச் சந்தையில் சாத்தியம்!'' என்று அதிர்ச்சி கூட்டுகிறார், ஓய்வுபெற்ற அரசு பொதுநல மருத்துவர் நாராயணன். மருந்து, மாத்திரை குளறுபடிகள் பற்றி, தன் 48 ஆண்டுகால மருத்துவ அனுபவத்திலிருந்து பேசினார் டாக்டர்.  </p>
<p class="content"><span style="color: #ff0000"><strong>'ஒரு ஆன்டிபயாடிக் மாத்திரை கொடுங்க..!’ </strong></span></p>
<p class="content">''ஆன்டிபயாடிக் மருந்துகளை இன்று மருத்துவர்களின் பரிந்துரை இன்றி மக்கள் தாங்களாகவே எடுத்துக்கொள்வது அதிகரித்துக்கொண்டே இருக்கிறது. ஒரு தடவை ஜுரத்துக்காக டாக்டர் எழுதிக் கொடுத்த அதே மருந்தை, அடுத்த முறை ஜுரம் வரும்போது... 'ஏற்கெனவே இதைத்தானே எழுதினார்' என்றபடி நேரடியாக மருந்துக்கடைக்குச் சென்று வாங்கிச் சாப்பிடுவதும் வழக்கமாகி வருகிறது. ஆன்டிபயாடிக் மருந்து என்பது, உடலில் நோய் எதிர்ப்பு சக்தி குறையும்போது, உடலில் உள்ள கிருமிகளின் தாக்கத்தை நிறுத்தி, மேலும் வளரவிடாமல் தடுத்து, கொஞ்சம் கொஞ்சமாக அழித்து பிரச்னைகளைத் தீர்க்கும். ஆனால், எல்லாவிதமான ஆன்டிபயாடிக் மருந்துகளும், உட்கொள்ளும் அனைவருக்கும் இதைச் செய்துவிடும் என்று சொல்லிவிட முடியாது. எனவே, ஒவ்வொருவரின் உடல் பிரச்னையைப் பொறுத்து, துல்லிய சோதனைக்குப் பிறகு, அவருக்கான மருந்தை மருத்துவர் பரிந்துரைப்பார்.</p>
<p class="content">பலரும் இன்றைக்கு மருந்துக்கடைகளுக்குச் சென்று, தங்களின் பிரச்னையை அங்கே எடுத்துச் சொல்லி, மருந்துகளையும், ஆன்டிபயாடிக் மாத்திரைகளையும் வாங்கி உட்கொள்கிறார்கள். இதனால் உடலில் உள்ள கிருமிகள் அழிக்கப்படலாம், அழிக்கப்படாமலும் போகலாம். ஒருவேளை அது அவரது பிரச்னைக்கு ஏற்ற மருந்தாக இல்லாமல் இருந்தால், வாய்ப்புண், குடற்புண், எரிச்சல் என அது கூடுதல் பிரச்னைகளை விளைவிக்கும். மேலும் 5 - 7 நாட்கள் உட்கொள்ள வேண்டிய இதை, அதைவிடக் குறைந்த அல்லது அதிகமான நாட்களுக்கு எடுத்துக்கொள்கிறார்கள். இதுவும் கூடுதல் பிரச்னைகளை ஏற்படுத்தும்.</p>
<p class="content">நம் உடலில் பாக்டீரியா தொற்று ஏற்படும்போது, அதன் பெருக்கத்தைக் குறைத்தோ, அதை முற்றிலுமாக அழித்தோ நம்மை நோயிலிருந்து காக்கும் மருந்துகளே, ஆன்டிபயாடிக் மருந்துகள். பொதுவாக, பாக்டீரியா தொற்று ஏற்பட்டால்... நம் உடலில் இயற்கையாக இருக்கும் நோய் எதிர்ப்பு சக்தியே, பாக்டீரியாவை எதிர்த்துப் போராடி, நோயில் இருந்து காக்கும். அது திறன் குறையும் போதோ அல்லது தொற்றின் வீரியம் அதிகமாக இருக்கும்போதோ, இந்த மருந்துகள் தேவையாகின்றன. இதுவே தொடர்ச்சியாக இந்த மருந்தை எடுக்கும்போது, ஒருகட்டத்தில் குறிப்பிட்ட பாக்டீரியா, அந்த மருந்தை எதிர்க்கப் பழகிவிடும். பின் மருந்து பயனற்றுப் போக, அந்த பாக்டீரியா தொற்றை ஒழிக்க முடியாமலேயே போய்விடும். எனவேதான், அதிகமாகவோ... தொடர்ச்சியாகவோ இந்த மருந்துகளை எடுத்துக்கொள்ளக் கூடாது.</p>
<p class="content">மேலும், ஆன்டிபயாடிக் மருந்துகள்... பாக்டீரியா, பூஞ்சை போன்றவற்றை எதிர்த்துப் போராடும் அளவுக்கு... வைரஸ் கிருமிகளை எதிர்த்துப் போராடாது. சளி, தடுமன் போன்ற வைரஸால் ஏற்படும் உடல் அசௌகரியங்களுக்கு இது தீர்வாகாது. சோர்வு, வாய் மற்றும் செரிமானப் பாதையில் ஏற்படும் பூஞ்சைத் தொற்று முதலிய பக்கவிளைவுகளையும் இந்த மருந்துகள் ஏற்படுத்தும். இந்த மருந்துகளை, மற்ற மருந்துகளுடன் சேர்த்து எடுத்துக்கொள்ளும்போது அலர்ஜி ஆகும் வாய்ப்புகளும் உண்டு. சிறுநீரகப் பிரச்னை உள்ளவர்கள், கர்ப்பிணிகள் மற்றும் பால் கொடுக்கும் தாய்மார்கள் ஆன்டிபயாடிக் எடுப்பது கூடாது. இத்தனை ஆபத்தான விஷயங்கள் உண்டு என்பதால், மருத்துவரின் பரிந்துரையின்றி மருந்துக்கடை யில் நீங்களாகவே வாங்கி உட்கொள்வது கூடவே கூடாது'' என்று வார்த்தைகளில் கண்டிப்பு காட் டிய டாக்டர் நாராயணன், தொடர்ந்தார்...</p>
<p class="content"><span style="color: #ff0000"><strong>வலி நிவாரணி தரும் வலிகள்! </strong></span></p>
<p class="content">''சோர்வு, சத்துக்குறைபாடு உள்ளிட்ட காரணத்தால்கூட தலைவலி, உடல்வலி ஏற்படலாம். இதற்கு ஓய்வும், ஊட்டச்சத்து உணவுமே மருந்து. ஆனால், மக்களுக்கோ... 'வலி நிவாரணியே... இன்று சர்வரோக நிவாரணி' என்றாகிவிட்டது. பலரும் எல்லாவிதமான உடல் சௌகரியங்களுக்கும் ஏதோ சாக்லேட் சாப்பிடுவதைபோல, வலிநிவாரணியைப் போட்டுக்கொள்கிறார்கள். இதனால் ஒவ்வாமை, அலர்ஜி, வாந்தி, பேதி என்று தொடங்கி... நரம்புத்தளர்சி, கிட்னி பாதிப்பு வரை ஏற்படலாம். உடலில் சேரும் கழிவுகளை வெளியேற்றுவது கிட்னியின் பொறுப்பு. அதிகமாக வலி நிவாரணி எடுத்துக்கொள்ளும்போது, அந்த மருந்துக் கழிவுகளை ஓயாமல் வெளியேற்றிக்கொண்டே இருக்கும் செயல்பாடு காரணமாக சிறுநீரகம் பழுதாகலாம். எனவேதான் வலி நிவாரணி எடுத்துக்கொள்ளும் பலரையும் அது சிறுநீரகப் பிரச்னையில் கொண்டுபோய் விடுகிறது'’ என்று எச்சரிக்கை தந்த டாக்டர் நாராயணன்,</p>
<p class="content"><span style="color: #ff0000"><strong>தரமற்ற மருந்துகள்..! </strong></span></p>
<p class="content"><img align="left" width="110" height="146" alt="" src="http://www.vikatan.com/aval/2014/06/ndqyqy/images/p40d.jpg">''ஊழல் இல்லாத இடம் எதுவுமில்லை. அது மருந்து நிறுவனங்களுக்கும் பொருந்தும். விளைவு, தரமில்லாத மருந்துகள் இப்போது அதிகமாக புழக்கத்துக்கு வருகின்றன. அவற்றை சிரமமின்றி மக்களிடம் கொண்டு சேர்க்க, மருத்துவர்களுக்கு 'காம்ப்ளிமென்ட்’ என்ற பெயரில் கமிஷன் கொடுத்து, தங்கள் நிறுவன மருந்துகளையே அதிகமாக எழுத வைக்கின்றன சில நிறுவனங்கள். எனவே, நீங்கள் நாடிச் செல்லும் மருத்துவர் நம்பகமானவராக, நீங்கள் நீண்ட நாள் அறிந்தவராக இருக்க வேண்டியது அவசியம். 'பெரிய மருத்துவமனை’ என்பதைவிட, நல்ல மருத்துவமனையை நாடிச் செல்லுங்கள்.</p>
<p class="content">எல்லா மருந்து, மாத்திரைகளையும் 'எக்ஸ்பைரி டேட்’ (காலாவதி தேதி) பார்த்து வாங்க வேண்டியது மிக அவசியம். மருந்துக்கடைகளில், நீங்கள் கொடுத்த மருத்துவச் சீட்டில் உள்ள மருந்துக்குப் பதிலாக, 'இந்த கம்பெனி மருந்து இல்லை, வேற கம்பெனி மருந்து தரட் டுமா?’ என்று கேட்பது பெரும்பாலும் நடக்கும். இத்தகைய சூழலில், வேறொரு கடையை நாடிச் செல்வது நலம். அங்கும் கிடைக்கவில்லை என்றால்... இரண்டு நிறுவன மருந்துகளின் சேர்க்கைப் பொருட்களும் ஒன்றுதானா என்பதை உறுதிபடுத்திக்கொண்ட பிறகு வாங்குங்கள். இது தொடர்பாக டாக்டரின் அறிவுரையையும் கேட்டுப் பெறுங்கள்.</p>
<p class="content">மருத்துவச் சீட்டு இல்லாமல் தூக்க மாத்திரை வழங்குவது தடை செய்யப்பட்டிருப்பதைப் போல, ஆன்டிபயாடிக், வலிநிவாரணி, விட்டமின், ஹார்மோன், மனஅழுத்த மருந்துகளையும் இஷ்டம்போல விற்பனை செய்யாமல், மருத்துவ பரிந்துரையின் பேரில் விற்பனை செய்யும் வகையிலான கட்டுப்பாடுகளை அரசு கொண்டுவர வேண்டும். அப்போதுதான் இதற்கு விடிவு காலம் பிறக்கும்'' என்று அக்கறை யோடு சொன்னார்.</p>
<p class="content">இத்தகைய மருந்துகளால் அதிகம் பாதிக்கப்படுவது... குழந் தைகளும் பெண்களும்தான். அந்த பாதிப்புகள் எந்தெந்த வகைகளில் வருகின்றன... அவற்றுக்கான தீர்வுகள் என்னென்ன..?</p>
<p style="text-align: right"><span style="color: #ff0000"><strong>அடுத்த இதழில் பார்ப்போம்... </strong></span></p>
<hr>
<p class="content"><span style="color: #0000ff"><strong><u>அமெரிக்காவில்..!</u></strong></span></p>
<p class="content"><span style="color: #ff0000">நோ</span>யாளியின் முகத்தைக்கூட நிமிர்ந்து பார்க்காமல், காதில் கேட்டபடியே புரியாத கையெழுத்தில் மருந்து, மாத்திரைகளை எழுதித்தள்ளி, 'எங்க ஃபார்மஸியிலேயே வாங்கிடுங்க...’ எனும் மருத்துவர்களின் பிம்பங்களே இங்கு அதிகம். ஆனால், வெளிநாடுகள் பலவற்றிலும், இந்த விஷயத்தில் அரசாங்கங்கள்... மக்களின் பாதுகாவலனாகவே நிற்கின்றன. குறிப்பாக, அமெரிக்காவில், ஒரு மருத்துவர் தன்னிடம் வரும் நோயாளிக்கு என்ன பிரச்னை, எதனால் அது வந்தது, மருந்துகள் இல்லாமலேயே அதை சரிசெய்ய முடியுமா, அல்லது பக்கவிளைவுகளற்ற என்னென்ன மருந்துகளை பரிந்துரைக்கலாம் என்பது உள்ளிட்ட பலவற்றையும் பரிசீலித்தே சிகிச்சை கொடுப்பார். சாதாரண கோளாறுக்கான ஏதாவது ஒரு மாத்திரையை அவர் தவறாக எழுதிவிட்டாலும், அவரை ஜெயிலின் கதவுகள் திறந்து வரவேற்கும் என்பது ஹைலைட். இங்கோ, அறுவை சிகிச்சையின்போது ஆக்ஸிஜன் சிலிண்டரையே மாற்றிக்கொடுத்து நோயாளியை கோமாவுக்கு கொண்டு சென்றாலும், 'நான் காரணமல்ல, லேப்தான் பொறுப்பு’ என்று சொல்லி தப்பித்துக்கொள்ளும் மருத்துவர்கள்தான் அதிகம்! இது நம் சாபக்கேடு!</p>
<p class="content"><span style="color: #0000ff"><u><strong><img align="right" width="130" height="182" alt="" src="http://www.vikatan.com/aval/2014/06/ndqyqy/images/p40c.jpg">முப்பது ரூபாய் டாக்டர்!</strong></u></span></p>
<p class="content"><span style="color: #ff0000"><strong>ம</strong></span>க்களின் மீதான அக்கறையோடு இங்கே பேசியிருக்கும் சென்னை, சூளைமேடு, டாக்டர் நாராயணன், அங்கே உள்ள தன் கிளினிக்கில் நோயாளிகளிடம் பெற்றுக்கொள்ளும் கட்டணம் 30 அல்லது 40 ரூபாய் மட்டுமே. பணி ஓய்வுக்குப் பின் மருத்துவத்தை சேவையாக செய்துவரும் இந்த டாக்டர், ''மக்கள் பணத்துலதான் நான் மருத்துவம் படிச்சேன். இப்போ அவங்களுக்காக பணி செய்யுறேன். இந்தக் கட்டணத்தைக்கூட கிளினிக் நடத்துற இடத்துக்கான வாடகைக்காகத்தான் வாங்குறேன்!'' என்கிறார்.</p>
<p class="content">இந்தப் பெரிய மனது எல்லோருக்கும் வாய்க்க வேண்டும்!</p>
<p class="content"><span style="color: #0000ff"><u><strong>விளம்பரத்தால் ஏமாறாதீர்கள்!</strong></u></span></p>
<p class="content"><span style="color: #ff0000"><strong>டி</strong></span>.வி. விளம்பரங்களில் வரும் மருந்து, மாத்திரைகள் மற்றும் உணவுப் பொருட்கள் போன்றவற்றை, மருத்துவர்கள் மற்றும் உரிய நிபுணர்களின் ஆலோசனை இல்லாமல் வாங்கி உட்கொள்வது, ஆபத்தையே விளைவிக்கும். 'ஆல்ப்ஸ் மலையிலிருந்து வரவழைக்கப்பட்டது... ஆப்பிரிக்க காடுகளில் இருந்து பறித்து வரப்பட்டது' என்றெல்லாம் விற்பனையைக் கூட்டுவதற்காக கலர்கலராக படம் காட்டி விளம்பரப்படுத்துவார்கள். அதையெல்லாம் நம்பி ஏமாறாமல் நாம்தான் கவனமாக இருக்க வேண்டும். தரமற்ற பொருட்களையும், விளம்பரங்களையும் மக்களிடம் பரப்புவதை அரசாங்கம் தடை செய்யவேண்டும்.</p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">கம்பீரமான வருமானம் தரும் கால்மிதி தயாரிப்பு பிசினஸ்! </div>
<div class="subtitle1">மாதம் 3,60,000...</div>
<div class="subtitle2">லோ.இந்து,  படங்கள்:  எஸ்.சாய்தர்மராஜ் </div>
<div class="subtitle3"></div>
<div class="content" style="border-top:1px solid #DDD;">
<p class="content"><span style="color: #ff0000"><strong>வா</strong></span>ழ்க்கையின் சிக்கல்களை சவால்களாக்கி, இன்னல்களை எல்லாம் இனிதானவையாக்கிக் காட்டுவாள் பெண். அதற்கு இன்னுமோர் எடுத்துக்காட்டு... கால்மிதி பிசினஸில் கலக்கிக்கொண்டிருக்கும், சிவகங்கை மாவட்டம், சிங்கம்புணரி, இந்து.</p>
<p class="content">நான்காம் வகுப்பு படிக்கும் மகன், பன்னிரண்டாம் வகுப்பு படிக்கும் மகள், ரியல் எஸ்டேட் பிசினஸ் செய்யும் கணவர் என்று அழகான குடும்பத்தில் இருந்துகொண்டு, தொழிலில் அதிவேகமாக முன்னேறிக் கொண்டிருக்கிறார் இந்து!</p>
<p class="content">''ஆழம் தெரியாம காலைவிட்ட கதைதான் என்னோட கதை. வாழ்க்கையில நான் செஞ்ச மிகப்பெரிய தவறு, ஒரு விஷயத்தைப் பத்தி தெரியாம அதுல இறங்கினதுதான். என் வாழ்க்கையில நான் செஞ்ச சரியான விஷயமும் அதுதான்!''</p>
<p class="content">- இப்படி வித்தியாசமாக இந்து கொடுத்த அறிமுகம், அவரை மேலும் உற்றுநோக்க வைத்தது!</p>
<p style="text-align: center"><img align="middle" width="600" height="379" alt="" src="http://www.vikatan.com/aval/2014/06/ndqyqy/images/p36.jpg"></p>
<p class="content">''ஒருநாள் எதேச்சையா என் தோழிகூட சேர்ந்து, சின்னாளப்பட்டி போயிருந்தேன். அங்க கால்மிதி செய்யுற தறியைப் பார்த்தேன். உடனே கால்மிதி பிசினஸ் எனக்கு ஆசை கொடுக்க, அதைப் பத்தி எந்த விவரமும் தெரியாமலேயே, அதில் இறங்க முடிவெடுத்தேன். என் தம்பி கொடுத்த 15 ஆயிரம் ரூபாயோட, கூட்டுறவு வங்கியில கடன் வாங்கி, ரெண்டு தறிகள் வாங்க காசை கட்டினேன்.</p>
<p class="content">மகளிர் சுயஉதவிக் குழு பெண்களை வெச்சி வேலை பார்க்கலாம்ங்கிற எண்ணத்துல, கால்மிதி செய்யுற இடத்துக்கே கூட்டிட்டுப் போய் காட்டினேன். ரொம்ப நம்பிக்கையா பேசினவங்க, தறி இயந்திரம் என் வீட்டுக்கு வந்து இறங்கின பிறகு, 'இவ்வளவு பெரிய மெஷின்ல எல்லாம் நம்மளால வேலை செய்ய முடியாதுப்பா!’னு எதிர்மறையா பேசினாங்க. தொழிலை எடுத்துச் செலுத்த முடியாம, வாங்குன தறி இயந்திரங்களை ஈரோட்டுல தறி பிசினஸ் செய்ற வாசுதேவன் சாருக்கு பாதி விலைக்கு வித்துட்டேன்'' என்று சொல்லி, சற்றே இடைவெளி கொடுத்தார் இந்து.</p>
<p class="content">தொடர்ந்தவர், 'இனி என்ன செய்யுறது?'னு முழிச்சிட்டு நின்னப்போ, ஒரு ஐடியா தோணுச்சு. வாசுதேவன் சாரையே கட்டணம் கொடுத்து எங்க வீட்டுக்குக் கூட்டிட்டு வந்து, தறிகளை எப்படி இயக்கணும், கால்மிதிகள் எப்படி தயாரிக்கணும்னு நானும், வேலைக்காக புதுசா நான் சேர்த்துக்கிட்ட பெண்களும் கத்துக்கிட்டோம். ஒரு தெளிவு கிடைச்சது. மறுபடியும் அவர்கிட்டயே தறிகளை வாங்கி, தொழிலைத் தொடங்கினேன்.</p>
<p style="text-align: center"><img align="middle" width="600" height="388" alt="" src="http://www.vikatan.com/aval/2014/06/ndqyqy/images/p36a.jpg"></p>
<p class="content">தொழில் ஒரு பக்கம் பிக்கப் ஆக, கால்மிதி தொழில் பயிற்சிகளும் கொடுக்க ஆரம்பிச்சேன். மகளிர் சுயஉதவிக் குழுக்களுக்கு 6 நாளுக்கு 6,000 ரூபாய் கட்டணத்திலும், தனி நபர்களுக்கு ஒரு நாளுக்கு 500 ரூபாய் கட்டணத்திலும் பயிற்சி கொடுத்துக் கொண்டிருக்கிறேன். இடையில வேலை சரியா செய்யத் தெரியாத பணியாட்களால நஷ்டம் வர ஆரம்பிச்சது. உடம்பும் சரியில்லாம போச்சு. சுத்தியிருந்தவங்கள்ல பலரும் அவநம்பிக்கையா பேசி, தொழிலைக் கைவிடச் சொன்னாங்க. 'எதுவாயிருந்தாலும் ஒரு கை பார்த்துடலாம்’னு துணிஞ்சி பல தடைகளைத் தாண்டினேன். தொழிலோட நெளிவு சுளிவு, லாப நஷ்டம் எல்லாத்தையும் அடிபட்டு அடிபட்டே கத்துக்கிட்டேன்.</p>
<p class="content">ஒரு யூனிட் வெச்சி பிசினஸை ஆரம்பிச்ச எங்கிட்ட, இப்போ மூணு யூனிட் இருக்கு. இந்த வளர்ச்சிக்கு இடையே அத்தனை தடைகள், கஷ்டங்களையும் தனியாளா நின்னு சந்திக்க வேண்டிய கட்டாயங்கள் நிறைய இடத்துல ஏற்பட்டது. அம்மாவும், தம்பியும் என் மேல இருக்குற நம்பிக்கையை என்னிக்கும் இழந்ததே இல்ல. என் கணவரும் அத்தையும் கொடுத்த சுதந்திரம், தெரியாத விஷயத்தைக்கூட தைரியமா இறங்கிக் கத்துக்கலாம்னு துணிச்சலைக் கொடுத்துச்சி. இவங்க எல்லாரும்தான் இந்த வெற்றிகிட்ட என்னை தள்ளிவிட்டிருக்காங்க!'' என்று பெருமை பொங்கச் சொல்லும் இந்துவிடம் வேலை செய்பவர்கள் அனைவருமே இல்லத்தரசிகள். அவர்கள், சுற்றுவட்டாரப் பகுதியினர் என்பதால் குழந்தைகளையும் கூடவே அழைத்து வந்துவிடுகின்றனர். இதனால் 'மகளிர் மட்டும்’ எஃபெக்ட் கொண்டு தடதடக்கிறது இவரின் தறிகள்!</p>
<p class="content">கால்மிதி தயாரிப்பு மற்றும் வருமானம் பற்றி பேசிய இந்து, ''இப்போ பருத்தி, பனியன் துணி, மெல்லிய துணினு மூணு வகையான கால்மிதிகளைத் தயாரிக்கிறேன். ஈரோடு, மதுரை, திண்டுக்கல், காரைக்குடினு கால்மிதிகளைத் தயாரிச்சு அனுப்புறேன். கோவில்பட்டி, காரைக்குடி, நெல்லை, மணப்பாறைனு பல இடங்கள்ல நான் போட்டுக் கொடுத்த தறிகளும் இயங்கிட்டு இருக்கு.</p>
<p class="content">கால்மிதி செய்ய தறியில் நூல் கோக்கறதுக்கு ஒண்ணரை மணி நேரம் ஆகும். ஓரிடத்துல தப்பு வந்துட்டாகூட மொத்தமும் பாழாகி, ஒரு கால்மிதிகூட செய்ய முடியாம போகலாம். அந்த லாகவம் கை வந்துட்டா, கால்மிதி செய்யுறதுங்கிறது 10 நிமிஷ வேலைதான்.</p>
<p class="content">இப்போ எங்கிட்ட 9 தறிகள் இருக்கு. சரியான ஆட்களா தேர்ந்தெடுத்து முறையா வேலை வாங்கினா... ஒரு தறியில எப்படியும் குறைந்தது மாசத்துக்கு 1,000 கால்மிதிகள் செய்யலாம். 9 தறியிலயும் 9,000 கால்மிதிகள் கிடைக்கும். ஒரு கால்மிதி 40 ரூபாய்னு விக்கலாம். 9,000 கால்மிதிகளுக்கு 3,60,000 மாசத்துக்கு வியாபாரம் ஆகும். கணிசமான லாபம் பார்க்கலாம். ஆர்டர் கொடுக்கற கம்பெனிகள் எல்லாமே அதிக எண்ணிக்கையிலதான் கேட்பாங்க. அதனால நம்பிக்கையா கால்மிதி பிசினஸில் கால் வைக்கலாம்!''</p>
<p class="content">- கடகட தறி சத்தங்களுக்கு இடையே கம்பீரமாக சொன்னார்!</p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">ராசி பலன்கள்</div>
<div class="subtitle1">மே 21-ம் தேதி முதல் ஜூன் 3-ம் தேதி வரை</div>
<div class="subtitle2">ஜோதிட ரத்னா கே.பி.வித்யாதரன்</div>
<div class="subtitle3"></div>
<div class="content" style="border-top:1px solid #DDD;">
<p style="text-align: center"><img align="middle" width="650" height="932" alt="" src="http://www.vikatan.com/aval/2014/06/ndqyqy/images/p38.jpg"></p>
<p style="text-align: center"><img align="middle" width="650" height="923" alt="" src="http://www.vikatan.com/aval/2014/06/ndqyqy/images/p39.jpg"></p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">சத்தியப் பாதையில்..! - 3</div>
<div class="subtitle1">கவிஞர் பொன்மணி, ஓவியம் : ஸ்யாம் </div>
<div class="subtitle2"></div>
<div class="content" style="border-top:1px solid #DDD;">
<p class="content"><span style="color: #ff0000"><strong>நீ</strong></span>ண்ட நெடுங்காலம் ஆனது ஸ்வாமியை மீண்டும் நினைப்பதற்கும்... பார்ப்பதற்கும். ஏன் அப்படிச் சொல்கிறேன் என்றால், ஸ்வாமியின் அழைப்பு எப்போது வருகிறதோ அப்போதுதான் அவரை தரிசிக்கும் வாய்ப்பு கிட்டுகிறது. 'என் சங்கல்பமில்லாமல் என் இருப்பிடத்திற்கு... புட்டபர்த்திக்கு யாரும் வரமுடியாது’ என்று ஸ்வாமி சொல்வதுண்டு.</p>
<p class="content"><img align="right" width="250" height="642" alt="" src="http://www.vikatan.com/aval/2014/06/ndqyqy/images/p45a.jpg">திருமணமாகிப் பிள்ளைகள் பிறந்தார்கள். குடும்ப வேலை, கல்லூரி வேலை, இலக்கியப் பணி என்று இறக்கை கட்டிப் பறந்துகொண்டிருந்தது வாழ்க்கை! புகழும் மேன்மையும் கொண்டு வளர்ந்தது குடும்பம். ஆழ்வார்ப்பேட்டை பங்களாவில் ஸ்வாமியைப் பார்த்ததற்குப் பிறகு, பல வருடங்கள் இடையில் உருண்டோடிவிட்டன. இத்தனை வருடங்களில் ஸ்வாமி பலமுறை சென்னை 'சுந்தர’த்திற்கு (வழிபாட்டு மையம்) வந்து போயிருக்கலாம். எத்தனையோ இடங்களில் அற்புதங்களை அவர் நிகழ்த்தியிருக்கலாம். எதுவும் என் கவனத்திற்கு வரவில்லை. வீடு... கடமைகள், விழாக்கள்... பிள்ளைகள் வளர்ப்பு... வழக்கமான வழிபாடு... எழுத்து... பேச்சு என்று காலம் கரைந்துகொண்டிருந்தது.</p>
<p class="content">முதலில் ஒரு கவிதை நூலும், ஒரு நாவலும் பிறகு மூன்று குறுநாவல்களும் எழுதி வெளியிட்டேன். என்னுடைய முனைவர் பட்டத்திற்கான 'ஆய்வு நூலை’ கடுமையான உழைப்பிற்குப் பிறகு வெளியிட்டேன். எல்லாம் நல்லபடியாக அமைந்தன. பத்தாண்டு இடைவெளிக்குப் பிறகு எழுதி வெளியிட்டதுதான் என் இரண்டாவது கவிதைத் தொகுதியான 'மீண்டும் சரஸ்வதி’. இந்த நூலை வெளியிடும்போது சுவாரஸ்யமான நிகழ்ச்சி ஒன்று நடந்தது. அதைப் பிறகு சொல்கிறேன்.</p>
<p class="content">ஓயாமல் தொடர்ந்துகொண்டிருந்த பணிச்சுமைகளினாலும் வாழ்க்கையின் பரபரப்பினாலும்... மனம் அமைதியைத் தேடியது... மனதில் இனம்புரியாத தேடல் புள்ளியாய்த் தொடங்கியது. பாட்டியும் தாத்தாவும் ஒருவர் பின் ஒருவராக மறைந்துபோனார்கள். சொல்ல முடியாத துயரத்தில் மூழ்கிப்போனேன்.</p>
<p class="content">என் பிஞ்சு வயதில் எனக்குப் போதுமான ஞானத்தைப் புகட்டி என் உச்சி நுகர்ந்து, 'கண்ணு... ராஜா... நீ புத்தியில் சரஸ்வதி... வித்தையில் வாணி... மகாலக்ஷ்மி... பராசக்தி’ என்று அடுக்கடுக்காக ஆசீர்வதித்த, என் மூன்று வயதில் எங்கள் பக்கத்துக் கிராமமான திருநின்றவூர்ப் பெருமாள் திருவிழாவிற்கு என்னைத் தோளில் தூக்கிக்கொண்டு கால்நடைப் பயணமாக கதை சொல்லிக்கொண்டே வந்த என் அன்பான தாத்தா மறைந்துபோனார். அந்தத் திருவிழாவில் அவர் வாங்கித் தந்த பேரீச்சம்பழம்... பொரிகடலை... ஓலைப்பெட்டியிலிருந்த 'மரச்சொப்பு’ச் சாமான்கள் எல்லாம் என் ஞாபகத்தில் உறைந்து கிடக்கின்றன.</p>
<p class="content">என் பாசமுள்ள பாட்டியின் மறைமுக அன்பும், அவர் தந்த பயிற்சியும் என்னால் மறக்க முடியாதவை. மனம் நிறைந்த நன்றியோடுதான் எப்போதும் அவர்களை நினைக்கிறேன். முன்னோர்களுக்கு நன்றி சொல்லி வாழும் வாழ்வே நல்ல வாழ்வு.</p>
<p class="content">பிரியமானவர்களை இழந்த துன்பத்தில் மனம் மூழ்கிக் கிடந்தது. வேறுசில சம்பவங்களாலும் மனஉளைச்சல் ஏற்பட்டது. என் வழக்கமான வழிபாடும் பிரார்த்தனையும் அமைதியைத் தரவில்லை.</p>
<p class="content">மீண்டும் தொடங்கியது ஸ்வாமியின் வருகை! சாயிவாசம்! எங்கள் குடும்பத்திற்குப் பழக்கமான ரசிகையும் பாபாவின் பக்தையுமான ஒரு பெண்மணி அனுப்பிய ஸ்வாமி சத்யசாயிபாபாவின் படங்களும் விபூதிப் பொட்டலங்களும் தொடர்ந்து வரத்தொடங்கின. அந்த பக்தை கொண்டுவந்து தந்த சத்யசாயி பாபாவின் வாழ்க்கைச் சரிதமான, 'சத்யம் சிவம் சுந்தரம்’ என்ற தெய்விக நூலை வாசிக்கத் தொடங்கினேன். மனதில் மெல்ல மெல்ல தெய்விக அதிர்வுகள் கிளம்பின. மனதின் அலைகள் அடங்கி, அமைதி மொட்டுவிடத் தொடங்கியது. மனம் ஆசுவாசப்பட்டது. அந்தச் சரிதத்தின் நிகழ்வுகள்... பாபாவின் மகிமைகள்... லீலைகள்... அற்புதங்கள்... சொற்பொழிவுகள் எல்லாம் எனக்குள் பெருமாற்றம் புரியத் தொடங்கின. என் பழைய ஊருக்கு வந்ததுபோன்ற நிம்மதியும் நெடுங்காலத்திற்குப் பிறகு பழைய உறவொன்றைப் பார்த்துப் பேசுகின்ற மனநிறைவும் எனக்கு ஏற்பட்டன. மனம் நெக்கு நெகிழ்ந்துருகிக் கொண்டிருந்தது. காரணம் புரியாமல் அழுதுகொண்டே இருந்தேன். ஸ்வாமியைப் பார்க்க வேண்டும் என்ற நினைப்பு வளர்ந்து தீவிரப்பட்டது.</p>
<p class="content"><img align="left" width="300" height="148" alt="" src="http://www.vikatan.com/aval/2014/06/ndqyqy/images/p45.jpg">அப்போது 'சத்யமே சாயி’ என்ற தலைப்பில், ஸ்வாமியின் வாழ்க்கைச் சரிதத்தை, ஸ்ரீவேணுகோபாலன் 'சாவி’ பத்திரிகையில் எழுதினார். அந்த நூலின் வெளியீட்டுவிழா தொடர்பான ஒரு நிகழ்ச்சி, எழுத்தாளர், பெரியவர், சாயிபக்தரான சாவி அவர்களின் வீட்டில் நடந்தது. சாயிபஜனோடு நடந்த அந்த நிகழ்ச்சிக்கு எங்களை அழைத்திருந்தார்கள். பஜன் முடிந்து, ஏறக்குறைய விழாவின் பாதியில்தான் செல்ல முடிந்தது. சிம்ம£ சனத்தில் ஸ்வாமி பாபாவின் படம் வைத்து அலங்கரித்து வழிபாடு செய்யப்பட்டு பஜன் நடந்து புத்தகம் வெளியிடப்பட்டது. அங்கே ஸ்வாமி பாபாவின் எண்ணற்ற படங்களை வைத்திருந்தார்கள். ஸ்வாமியின் மேல் நம்பிக்கை கொண்டவர்களாகப் பார்த்து பெரியவர் சாவி, வழிபடச் சொல்லிக் கொடுத்துக்கொண்டிருந்தார். ஆவலோடு நான் பார்த்துக் கொண்டிருந்தேன் 'நமக்கு ஒரு படத்தைத் தரக்கூடாதா?' என்று... ம்ஹூஹூம் தரவில்லை. நாங்கள் விடைபெற்று கேட்டருகே போனதும், அவர் சத்தம் போட்டுப் பெயர் சொல்லி எங்களைக் கூப்பிட் டார். ஸ்வாமி சத்யசாயி பாபாவின் ஒரு படத்தை என்னிடம் தந்து ஆசீர்வதித்து, 'உன் பூஜையறையில் வெச்சு வழிபடு... யார் என்ன சொன்னாலும் கேக்காதே... ஸ்வாமி உங்களுக்குக் காவலிருப்பார்’ என்று சொல்லிச் சிரித்துக்கொண்டே தந்தார்.</p>
<p class="content">அவருக்கு மனமார நன்றி சொல்லியபடியே மகிழ்ச்சியோடு வாங்கிக்கொண்டேன். அதுதான் எனக்கு முதன் முதலில் வழிபாட்டுக்கென்று வந்து சேர்ந்த சாவி தந்த சாயி படம்! இப்படியாக ஸ்வாமி என் பூஜையறைக்கு வந்து சேர்ந்தார்! மற்ற தெய்வப் படங்களோடு ஸ்வாமிக்கும் பூப்போட்டு வழிபட்டுப் பிரார்த்தனை செய்யத் தொடங்கினேன். சிறுபருவத்தில் வேடிக்கை பார்த்த ஸ்வாமியை, மெல்ல மெல்ல குருவாய், தெய்வமாய் மனம் நம்பிக்கையோடு ஏற்றுக்கொண்டது. ஸ்வாமியை எப்படியாவது போய்ப் பார்த்துவிட வேண்டும் என்ற எண்ணம் வளர்ந்து வலுப்பட்டபோது விரைவில் அந்த நல்வாய்ப்பும் வந்தது.</p>
<p class="content">ஒரு கோடை விடுமுறையில் குடும்பத்தோடு கொடைக்கானலுக்குப் போகத் தயாரானோம். சென்னையிலிருந்து புறப்படும்போது, படம், விபூதி அனுப்பிய பக்தை தொலைபேசியில் சொன்னார்.... 'ஸ்வாமி பாபா கொடைக்கானலில் வந்து தங்கியிருக்கிறார் அவசியம் போய் தரிசனம் செய்துகொள்ளுங்கள்’ என்று! திகைத்துப் போனேன்.</p>
<p class="content">ஜெய் சாயிராம்!</p>
<p style="text-align: right"><span style="color: #ff0000"><strong>தொடரும்</strong></span></p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">என் இனிய கதைநாயகிகள்! - 4</div>
<div class="subtitle1">திரையுலக பிரம்மாக்களின் ரீவைண்ட் தொடர் </div>
<div class="subtitle2">இயக்குநர்  கே.பாக்யராஜ், படம்: எஸ்.கேசவசுதன் </div>
<div class="subtitle3"></div>
<div class="content" style="border-top:1px solid #DDD;">
<p class="content"><span style="color: #ff0000"><strong>''சி</strong></span>னிமா பார்க்க வர்றவங்க எல்லாரும், ஒரு ரெண்டரை மணி நேரத்துக்காவது எல்லாத்தையும் மறந்துட்டு கலகலனு சிரிச்சுட்டுப் போகணும்னு நினைப்பேன். அந்த வகையிலதான் குடும்ப சப்ஜெக்ட்டுக்கு முக்கியத்துவம் கொடுக்குற மாதிரியான படங்களை நான் இயக்க ஆரம்பிச்சேன்.</p>
<p class="content"><img alt="" align="right" width="120" height="270" src="http://www.vikatan.com/aval/2014/06/ndqyqy/images/p20d.jpg">குடும்பங்கள்ல எப்பவுமே நம்ம தாய்க்குலங்களோட ஸ்பெஷல் பங்களிப்பு இருக்கும். அவங்களோட பிரச்னைகளையும் உள்ளுணர்வுகளையும் ரொம்ப சீரியஸா கொண்டு போகாம, நகைச்சுவையா சொல்ற மாதிரி என்னோட நாயகிகளைக் கொண்டுவந்தேன். அப்படி என் மனசுல எப்பவும் அழியாத நாயகி, 'முந்தானை முடிச்சு’ படத்துல வர்ற 'பரிமளம்’. இந்த கேரக்டர்ல ஊர்வசி நடிச்சிருப் பாங்க.</p>
<p class="content">என் நண்பரோட வாழ்க்கையில நடந்த சம்பவம்தான் 'முந்தானை முடிச்சு’. மனைவி இறந்த பிறகு, ரெண்டாவது கல்யாணம் வேண்டாம்னு ஒத்தையா கிடந்தார். யார் யாரோ... எவ்வளவோ சொல்லியும் மறுத்துட்டார். அப்ப அவரோட வாழ்க்கையில ஒரு பொண்ணு வந்தாங்க. அவங்களுக்கு, அவரைக் கல்யாணம் பண்ணிக்க ஆசை. இதை ஊரே கிசுகிசுக்க ஆரம்பிச்சாங்க. 'மனைவியை இழந்த ஒருவனை, ஒரு பெண் காதலிக்கறது தப்பா?'னு எனக்குள்ள கேள்வி எழுந்துச்சு. அந்த கேள்விக்கான முடிச்சை எடுத்து நான் போட்டதுதான்... 'முந்தானை முடிச்சு’.</p>
<p class="content">கல்யாணம் வரைக்கும் விளையாட்டுப் பொண்ணா இருக்கற 'பரிமளம்’, அப்புறம் நேரெதிரா, ரொம்ப பக்குவமா நடந்துக்குவா. பெரும்பாலான பெண்கள் கல்யாணத்துக்கு அப்புறம் இப்படி சட்டுனு பக்குவமாகறதை நாம பார்த்திருக்கோம்... பார்க்கிறோம்தானே! ஹீரோவான நான், 'உன்ன நான் கெடுத்தது உண்மைனா, என் குழந்தையைத் தாண்டி சத்தியம் பண்ணு’னு சொல்லும்போது, தியேட்டரே டென்ஷனோட இருக்கும். சத்தியத்தைவிட பாசம்தான் முக்கியம்னு அந்தக் குழந்தையைத் தாண்டும் 'பரிமளம்’, அன்பைவிட தாம்பத்யம் பெருசில்லைனு வாழ்வா. ஒரு கட்டத்துல கணவனுக்காகவும், அவரோட குழந்தைக்காகவும் கருத்தடை பண்ணிக்கப் போவா. இப்படி அன்புக்காக எந்தத் தியாகமும் செய்யுற பெண்கள்தானே ஒவ்வொரு குடும்பத்தையும் தாங்கறாங்க. அவங்களுக்கு எல்லாம் என் 'பரிமளம்’ அர்ப்பணம்.</p>
<p style="text-align: center"><img alt="" align="middle" width="444" height="311" src="http://www.vikatan.com/aval/2014/06/ndqyqy/images/p20c.jpg"></p>
<p class="content"><span style="color: #ff0000"><strong>'அ</strong></span>ந்த ஏழு நாட்கள்’ 'வசந்தி’யை யாராலயும் மறக்க முடியாது. அம்பிகா, 'வசந்தியா’ நடிச்சிருப்பாங்க. நடிகர் சந்திரபாபுவோட கதைதான் அது. பெண்ணோட விருப்பத்தைக் கேட்காமலே கட்டாயப்படுத்தி அவருக்குத் திருமணம் செய்து வெச்சுட்டாங்க. கல்யாணத்துக்குப் பிறகுதான் சந்திரபாவுக்கு தெரிய வந்திருக்கு. அந்தப் பெண், ஏற்கெனவே ஒருத்தரை காதலிச்சிருக்காங்க. அவர் வெளிநாட்டுல இருந்த சமயம், இங்க இந்தக் கல்யாணம் நடந்திருக்கு. மனசு வலிச்சு அழுத அந்த பெண், திருமணத்துக்குப் பிறகு சந்திரபாபுவிடம் உண்மையை சொன்னப்போ, நல்ல மனசோட அவங்கள காதலனிடம் சேர்க்கறதுக்காக வெளிநாட்டுக்கு அனுப்பி வெச்சிருக்கார்.</p>
<p style="text-align: left"><img alt="" align="right" width="300" height="327" src="http://www.vikatan.com/aval/2014/06/ndqyqy/images/p20b.jpg">சந்திரபாபுவோட புரட்சிகரமான சிந்தனை எனக்கு ரொம்பவே பிடிச்சது. இதை எத்தனை பேர் ஏத்துப்பாங்க அப்படிங்கற யோசனையோடயே படத்தை எடுத்தேன். க்ளைமேக்ஸ்ல அம்பிகாவை கல்யாணம் பண்ணிக்கிட்ட ராஜேஷ்கிட்ட, 'சாரே... என் காதலி உங்களுக்கு மனைவி ஆகலாம்; உங்க மனைவி என் காதலி ஆக முடியாது’னு சொல்லிட்டு, 'அவளை என் காதலியா திரும்பவும் நான் கூட்டிட்டுப் போகணும்னா, அவ தாலியை எடுத்துட்டு அனுப்புங்க’னு சொல்வேன். ஆனா, 'வசந்தி’ அதுக்கு உடன்படாம, தாலி கட்டினவனோட இருக்கற முடிவை எடுப்பாங்க.</p>
<p class="content">தான் ஆசைப்பட்டவனோட வாழறதைவிட, தன்னைக் காதலன்கிட்ட ஒப்படைக்க நினைச்சு மிகப்பெரிய தியாகம் செய்யத் துணிஞ்ச கணவனோட நல்ல மனதுக்காக அவனை விரும்பி ஏற்றுக்கொள்ளும் 'வசந்தி’, என் அன்புக்குரியவள்.</p>
<p class="content">எல்லாருமே வசந்தி மாதிரி இருக்கணும்னு நான் சொல்ல வரல. ஆனா, நம்ம கிராமத்துப் பெண்கள் மட்டுமில்ல, ஐ.டி வேலை பார்க்கிற பெண்களும், ஃப்ளைட் ஓட்டுற பெண்களும்கூட இப்பவும் கலாசாரம், பாரம்பரியம் இதுக்கெல்லாம் கட்டுப்பட்டவங்களா இருக்கறாங்க அப்படிங்கறதுதான் உண்மை.</p>
<p class="content">பெண்களின் எல்லா வகையான தியாகங்களையும், அவங்களோட ஈடு இணையற்ற அன்பையும் எல்லா காலகட்டத்திலும் மதிக்கக் கூடியவன் நான். தாய்க்குலத்தின் மீது எப்பவுமே எனக்கு தனி மரியாதை உண்டு... எனக்கு வெற்றியையும், பேரையும், புகழையும் தந்த என் கதைநாயகிகளின் மீதும்!</p>
<p style="text-align: right"><span style="color: #ff0000"><strong>சந்திப்பு: பொன்.விமலா </strong></span></p>
<p class="content"><span style="color: #0000ff"><strong><u><img alt="" align="left" width="150" height="142" src="http://www.vikatan.com/aval/2014/06/ndqyqy/images/p20a.jpg">இப்பவும் 'வசந்தி’தான்! </u></strong></span></p>
<p class="content"><span style="color: #ff0000">''எ</span>னக்கு பெயர் வாங்கிக் கொடுத்ததுல 'அந்த ஏழு நாட்கள்’ படமும் ஒண்ணு. ஹ்யூமர் கேரக்டர்னா எனக்கு ரொம்ப பிடிக்கும். அதனால 'வசந்தி’யை ரொம்ப ரசிச்சுப் பண்ணினேன். ஒரு ஸீன்ல சகுனம் சரியா இருக்கானு பார்த்துட்டு பாக்கியராஜ் சார் கிளம்பும் போது, நான் மீன் நறுக்குவேன். சார் சொல்லிக் கொடுத்தது அவ்ளோதான். ஆனா, கூடவே மீனை நக்கிக் காட்டி 'வேணுமா’னு நான் கேட்பேன். யூனிட்டே பாராட்டினாங்க. திரையிலயும் அந்த ஸீன் பயங்கர ஹிட். பாக்கியராஜ் சார் இப்பவும் என்னை எங்க பார்த்தாலும், 'வசந்தி’னுதான் கூப்பிடுவார். நானும் அவரை இப்ப வரைக்கும் 'மாதவன்’னுதான் கூப்பிடறேன்!''</p>
<p class="content"><span style="color: #0000ff"><u><strong>முந்திரிக்கொட்டை ஊர்வசி! </strong></u></span></p>
<p class="content"><span style="color: #ff0000"><strong>''அ</strong></span>ந்த படத்துல நான் நடிச்சதே ஒரு பாக்கியம்தான். என்னோட அக்கா கலாரஞ்சனி நடிக்க வேண்டிய படம் அது. அவ மலையாளத்துல பிஸியா இருந்ததால, ஒன்பதாவது படிச்சிட்டு இருந்த எனக்கு வாய்ப்பு கிடைச்சது. ஆரம்பத்துல அக்காவோட நானும் பாக்யராஜ் சாரை சந்திக்கப் போயிருந்தேன். டயலாக்கை அக்கா படிச்சுக் காட்டும்போது மலையாள வாடையில பேசினாங்க. உடனே அதைப் பிடுங்கி மடமடனு நான் படிச்சதும் பாக்யராஜ் சார், 'யாரும்மா அது முந்திரிக்கொட்டையாட்டம்? அப்படி தூரமா போய் உட்காரு’னு திட்டினார். அதிலிருந்து அவரைப் பார்க்கும் போதெல்லாம் முறைச்சிட்டே இருப்பேன்.</p>
<p class="content"><span style="color: #0000ff"><u><strong><img alt="" align="right" width="130" height="173" src="http://www.vikatan.com/aval/2014/06/ndqyqy/images/p20.jpg"></strong></u></span>அப்புறம் அக்காவுக்காக நான் நடிக்க வேண்டிய சூழல் வந்தப்போ, எனக்கு விருப்பமே இல்ல. வீட்டுல இருக்கிறவங்க விருப்பப்பட்டதால ஒப்புக்கிட்டேன். அப்போ நான் நிஜமாவே விளையாட்டுப் பொண்ணு. ஷூட் முடிஞ்சவொடன, என்கூட நடிச்ச பசங்களோட விளையாடப் போயிடுவேன். நான் சரியான தூங்குமூஞ்சி வேற. 'சின்னஞ்சிறு கிளியே’ பாட்டு ஷூட் பண்ணும் போதெல்லாம், தூங்கி வழிஞ்சேன். அந்த கிராமத்துல யாராவது ஒருத்தர் வீட்டு திண்ணை கிடைச்சா போதும், சட்டுனு படுத்து தூங்கிடுவேன். 'ஹீரோயின் பாப்பாவை பார்த்தீங்களா’னு தேடிட்டு வரும் பாக்கியராஜ் சார், என்னைக் கண்டுபிடிச்சு திட்டுவார். நான் அழுவேன். 'அழற பாட்டுதான், அழுதுட்டே பாடு’ம்பார்.</p>
<p class="content">கல்யாணம் ஆகாத நான், பசியில அழற குழந்தைக்கு பால் தர்ற மாதிரி ஒரு ஸீன் வரும். அதுக்குப் பிறகு ஹீரோவுக்கு என் மேல இரக்கம் வந்து, 'உனக்கு ஒரு குழந்தை பிறந்தாலும் என் குழந்தையை நீ இதே மாதிரி அன்பா பார்த்துப்பியா?’னு கேட்பார். 'பாருய்யா... உன்னையும் உன் புள்ளையையும் தவிர என் மனசுல வேற யாரும் இல்லனு சொல்ல நான் ஒண்ணும் ஆஞ்சநேயர் இல்ல. சந்தேகப்படுறதுக்குனே நீ இருக்க, சந்தோஷப்படாம இருக்க நான் இருக்கேன்’னு சொல்வேன். அந்த வசனம் இப்பவரைக்கும் எனக்கு ஞாபகம் இருக்கு. காமெடி, சென்டிமென்ட், கிளாமர்னு எல்லா ஏரியாவிலும் எனக்குப் பேர் வாங்கிக்கொடுத்த அந்த 'பரிமளம்’ மாதிரி இன்னொரு கேரக்டர் எனக்குக் கிடைக்கல.</p>
<p class="content">'முந்தானை முடிச்சு’ படத்தோட பார்ட் 2... 'மாப்பிள்ளை விநாயகர்’ங்கற பேர்ல வரப்போகுது. நல்ல விஷயம்!''</p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">கைகொடுக்கும் கிராஃப்ட்! - 15 </div>
<div class="subtitle1">வால் ஹேங்கிங் தயாரிப்பு... கொள்ளை அழகு... கைநிறைய காசு! </div>
<div class="subtitle2">க.அபிநயா, படங்கள்: தே.தீட்ஷித் </div>
<div class="subtitle3"></div>
<div class="content" style="border-top:1px solid #DDD;">
<p class="content"><span style="color: #ff0000"><strong>''பை</strong></span>யனோட ஸ்கூல்ல, பெற்றோர்கள் கூட்டத்துக்காக என்னைக் கூப்பிடும்போதெல்லாம், 'நிறைய படிச்ச அம்மாக்கள் எல்லாம் கலந்துக்கற இந்தக் கூட்டத்துல, பத்தாவதை தாண்டாத நாம போய் ஒண்ணும் தெரியாம நிக்கக்கூடாது'ங்கற தாழ்வு மனைப்பான்மை என்னை வாட்டும். அதனால, அங்க போகவே மாட்டேன். ஆனா, ஒரு நாள் அந்தப் பள்ளிக்கூடம் மட்டுமில்ல... பெற்றோர்களும் என்னை பாராட்டித் தள்ளுற அளவுக்கு நான் முன்னேறினது... ஆச்சர்யம்தான்''</p>
<p class="content">- பெருமை பொங்கப் பேசுகிறார்... 'கிராஃப்ட்' தொழிலில் கலக்கிக்கொண்டிருக் கும் ஸ்ரீரங்கத்தைச் சேர்ந்த சுதா...</p>
<p class="content">''ஒரு தடவை, பையனோட ஸ்கூல்ல, 'சில்வர் டே’னு ஒரு விழா கொண்டாடினாங்க. பெற்றோர்கள் தங்களோட திறமையை வெளிப்படுத்தும் விதமா போட்டி வெச்சாங்க. 'வாயால பேசத்தான் சங்கடப்படுறே. இதுல உன் கைதானே பேசப்போகுது? எப்பவும் கிராஃப்ட்டில் ஏதாவது செய்வியே, அதை இப்போ செய். தைரியமா கலந்துக்கோ!’னு கணவர் ஊக்கப்படுத்தினார்.</p>
<p class="content">சின்ன வயசுல இருந்தே கைவினைப் பொருட்கள் செய்வதில் ஆர்வமா இருந்த நான், 15,500 சமிக்கி, கற்கள் வெச்சி, மூணரை அடி உயரத்துக்கு, பெருமாள் போட்டோ ஃப்ரேம் செய்து, வெச்சேன். 67 நாட்கள் ராத்திரி, பகலா வேலை செய்து உருவாக்கினதுக்கு பலனா, முதல் பரிசு கிடைச்சுது!</p>
<p style="text-align: center"><img align="middle" width="447" height="545" alt="" src="http://www.vikatan.com/aval/2014/06/ndqyqy/images/p79a.jpg"></p>
<p class="content">என் வாழ்க்கையில முதல்முறையா பாராட்டுகளை சந்திச்ச தருணம் அது. சகபெற்றோர்கள் எல்லாரும் சந்தோஷமா வாழ்த்துச் சொன்னாங்க. தலைமை ஆசிரியர் கீதா பார்த்தசாரதி மேடம், 'உங்களுக்குள்ள அபார திறமை இருக்கு. அதைத் தொழிலா வெளிக்கொண்டு வாங்க’னு அக்கறையா அறிவுரை சொன்னாங்க.</p>
<p class="content">ஏற்கெனவே தெரிஞ்சு வெச்சிருந்த கைவினைப் பொருட்கள் தயாரிப்பு தவிர, போட்டோ ஃப்ரேம், ஆரத்தி தட்டுகள், 36 வகை ஃப்ளவர் மேக்கிங், எம்போஸ் பெயின்ட்டிங், ஐஸ்க்ரீம் குச்சியில் பென் ஸ்டாண்ட், வால் ஹேங்கிங்னு ஒவ்வொண்ணா கத்துக்கிட்டேன். கூடவே கிராஃப்ட் பிசினஸையும் ஆரம்பிச்சேன்.  பொருட்களை நேரடியா விற்பனை செய்யாம, கேட்லாக்கோட கடைகள்ல கொடுத்தேன். லாபத்தில் கடைக்கு 10 பர்சன்ட் கொடுத்தேன். எனக்கும் நஷ்டம் வரல. இப்போ மாதம் 10,000 ரூபாய் லாபம் கிடைக்குது. மூணு வருஷமா கிராஃப்ட் பயிற்சி வகுப்புகளும் எடுக்கிறேன்.</p>
<p class="content">'கிராஃப்ட் தொழில்ங்கற பேர்ல கண்டதையும் வாங்கிப் போட்டு வீண் செலவு செய்யுறே’னு ஆரம்பத்துல பேசின உறவினர்கள் பலரும் இப்போ ஆச்சர்யப்படுறாங்க. என் பையன் நிவாஸோட படிப்பு செலவை என்னால் பார்த்துக்க முடியுது. 'நீதாம்மா என் ரோல் மாடல்... வாழ்க்கையில எவ்வளவு கஷ்டம் வந்தாலும் உன்னை மாதிரி நின்னு ஜெயிச்சுக் காட்டுவேன்!’னு என் பையன் சொல்லும்போது சந்தோஷமா இருக்கு!'' என்று பூரித்த சுதா, நம் வாசகிகளுக்கு வால் ஹேங்கிங் செய்ய கற்றுத்தருகிறார்.</p>
<p style="text-align: center"><img align="middle" width="600" height="583" alt="" src="http://www.vikatan.com/aval/2014/06/ndqyqy/images/p79.jpg"></p>
<p class="content"><u><span style="color: #ff0000"><strong>மயில் உருவம் கொண்ட வால் ஹேங்கிங் செய்யத் தேவையான பொருட்கள்:</strong></span></u></p>
<p class="content">ஃபேப்ரிக் ஃக்ளூ, கெமிக்கல் க்ளே (ஷில்ட்கர் க்ளே), நீல நிற திலகம் ஸ்டோன்ஸ் - 25, நீலம், மயில் பச்சை, மஞ்சள் மற்றும் வெள்ளை நிற மெட்டாலிக் பெயின்ட், கோல்டன் கலர் க்ளூ (Glitter glue), மஞ்சள் நிற பிளாஸ்டிக் மகரந்தம் - 10 பீஸ், அட்டை -1 (மிகவும் தடிமனாக இருக்கக் கூடாது. ரெடிமேட் சட்டையுடன் வரும் அட்டை போல் இருக்கலாம்).</p>
<p class="content"><span style="color: #ff0000"><strong>செய்முறை:</strong></span></p>
<p class="content"><span style="color: #0000ff">படம் 1: </span>7 தோகை வருமாறு பென்சிலால் மயில் உருவத்தை அட்டையில் வரைந்து கொள்ளவும். அதன்மீது டார்க் கலர் ஸ்கெட்ச் கொண்டு அவுட்லைன் கொடுத்து, படத்திலிருப்பது போல் மயில் உருவத்தை கத்தரியால் வெட்டி எடுக்கவும்.</p>
<p class="content"><span style="color: #0000ff">படம் 2: </span>அந்த மயிலின் தலை முதல், தோகை ஆரம்பிக்கும் பகுதிவரை நீல நிற மெட்டாலிக் பெயின்ட் அடிக்கவும்.</p>
<p class="content"><span style="color: #0000ff">படம் 3:</span> தோகை ஆரம்பிக்கும் இடத்தில் இருந்து தோகை முழுக்க மயில்பச்சை நிற மெட்டாலிக் பெயின்ட்  அடிக்கவும்.</p>
<p class="content"><span style="color: #0000ff">படம் 4: </span>உடல் பகுதி முடிவுக்கும், தோகை பகுதி ஆரம்பத்துக்கும் இடையே வேறுபாடு தெரியாமல் இருக்க, நீலம் மற்றும் மயில் பச்சை நிற பெயின்ட் இரண்டையும் சரியான அளவில் கலந்து, இடைப்பட்ட பகுதியில் அடிக்கவும்.</p>
<p class="content"><span style="color: #0000ff">படம் 5:</span><span style="color: #000080"> </span>மயிலின் கழுத்துப் பகுதிக்கு கொஞ்சம் கீழே, சின்னச் சின்னதாக மீன் செதில் போல், கோல்டன் நிற க்ளூவால் வளைவுகள் போடவும்.</p>
<p class="content"><span style="color: #0000ff">படம் 6: </span>திலகம் ஸ்டோன்களை மேல் பகுதி கூராகவும், கீழ்பகுதி வளைவாகவும் இருக்குமாறு தோகையில் ஒட்டவும்.</p>
<p class="content"><span style="color: #0000ff">படம் 7:</span> மஞ்சள் நிற மெட்டாலிக் பெயின்ட்டால் அந்த ஸ்டோன்களைச் சுற்றி அவுட்லைன் போடவும்.</p>
<p class="content"><span style="color: #0000ff">படம் 7a: </span>அந்த மஞ்சள் நிற அவுட்லைனைச் சுற்றி, கோல்டன் நிற க்ளூவால் மெல்லிய வளையம் போடவும்.</p>
<p class="content"><span style="color: #0000ff">படம் 8: </span>கோல்டன் நிற க்ளூ கொண்டு, தோகையில் இருக்கும் ஸ்டோன்களுக்கு இடைப்பட்ட பகுதியில் சின்னச் சின்னதாக கோடுகள் போடவும்.  </p>
<p class="content"><span style="color: #0000ff">படம் 9: </span>கெமிக்கல் க்ளேயில் இரண்டு பீஸ்கள் இருக்கும். இரண்டையும் நன்றாகப் பிசைந்து, சின்னதாக வட்ட வடிவம் செய்து, அதன் முடிவில் கொஞ்சம் க்ளேவை இழுத்து மாடுகளின் கொம்புபோல் வடிவம் கொண்ட வளைவு செய்து, தோகையின் முடிவில் ஒட்டவும். இதை 'ஹூக்’ என்பர். எத்தனை தோகை இருக்கிறதோ, அத்தனை 'ஹூக்’ செய்து ஒட்டவேண்டும்.</p>
<p class="content"><span style="color: #0000ff">படம் 10:</span> மயிலின் கண்ணுக்கு வெள்ளை (அடியில்) மற்றும் சிவப்பு (விழியில்) நிற பெயின்ட் அடித்து, மூக்குக்கு சிவப்பு நிற பெயின்ட் அடிக்கவும். பிளாஸ்டிக் மகரந்தத்தை மயிலின் தலையில் ஃபேப்ரிக் க்ளூவால் ஒட்டவும்.</p>
<p class="content"><span style="color: #0000ff">படம் 11: </span>மயிலின் பின்புறம் தலைப்பகுதியில் கெமிக்கல் க்ளே மூலம் ஒரு வளைவு செய்து ஒட்டவும்.</p>
<p class="content">மயில் கீ ஸ்டாண்ட் ரெடி!</p>
<p class="content">இதை சுவரில் ஒட்டி, சாவிகள் மாட்டி வைக்கலாம். இதைச் செய்வதற்கு அரை மணி நேரம்தான் ஆகும். 100 ரூபாய் வரை விலை வைத்து விற்பனை செய்யலாம்!</p>
<p style="text-align: right"><strong><span style="color: #ff0000">கிராஃப்ட் கிளாஸ் தொடரும்...</span></strong></p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">கேபிள் கலாட்டா </div>
<div class="subtitle1">ரிமோட்  ரீட்டா</div>
<div class="subtitle2"></div>
<div class="content" style="border-top:1px solid #DDD;">
<p class="content"><span style="color: #ff0000"><strong><img align="right" width="300" height="461" alt="" src="http://www.vikatan.com/aval/2014/06/ndqyqy/images/p82.jpg">ரெட்டைக் குதிரை ஜெனிப்ரியா! </strong></span></p>
<p class="content"><span style="color: #0000ff">இ</span>ந்த ஜெனிப்ரியா பொண்ணு</p>
<p class="content">எல்லா சேனல்கள்லயும் தலைகட்டிடுது. இன்னொரு பக்கம் சினிமாவுலயும் களமிறங்கிடுச்சு. ''எப்படி ஜெனி?''னு பொண்ணுகிட்ட போய் நின்னேன்.</p>
<p class="content">''எனக்கே தெரியல ரீட்டா. முதல்ல வாய்ஸ் ஆர்ட்டிஸ்ட்டாதான் மீடியாவுக்குள்ள வந்தேன். ரஜினி சாரோட மேக்கப் ஆர்ட்டிஸ்ட் சுந்தரம் சார் மூலமா, பாரதிராஜா சார் ஆரம்பிச்ச 'தமிழ்த் திரை’ டி.வி-க்கு வந்தேன். அப்படியே ஜெயா, வசந்த், கலைஞர், சன், இசையருவினு எல்லா சேனல்கள்லயும் சீரியல், காம்பியரிங், செலிப்ரிட்டி இன்டர்வியூனு ஒரே பிஸி. இசையருவி சேனலின் 'இன்னிசை ஞானி’ நிகழ்ச்சிதான் என்னை டி.வி மீடியாவில் பிரபலமாக்கியது. இப்போ 'வம்சம்’ சீரியல்ல என்னோட கேரக்டர் சூடுபிடிச்சுப் போயிட் டிருக்கு.''</p>
<p class="content">''படத்துலகூட நடிக்க ஆரம்பிச்சாச்சு போல?''</p>
<p class="content">''ஆமா ரீட்டா. ஏற்கெனவே ரெண்டு படத்துல நடிச்சிருக்கேன். நான் டான்ஸ் மாஸ்டர் ஸ்ரீதரோட ஸ்டூடன்ட். நல்லா டான்ஸ் ஆடுவேன். 'துள்ளல்’ படத்துல ஓபனிங் சாங்குக்கு டான்ஸ் பண்ணினேன். இப்போ 'வால்’ படத்துல சந்தானம் சாருக்கு ஜோடியாவும், 'காலை 9.30 மணி முதல் மாலை 4.30 மணி வரை’ படத்துல ஹீரோயினாவும் நடிச்சிட்டிருக்கேன்.''</p>
<p class="content">ரெட்டை குதிரை சவாரி ஸ்மூத்தா போகட்டும் ஜெனி!</p>
<p class="content"> </p>
<p class="content"><span style="color: #ff0000"><strong><img align="left" width="150" height="192" alt="" src="http://www.vikatan.com/aval/2014/06/ndqyqy/images/p82aa.jpg">'கனகு’ பேசுறார்! </strong></span></p>
<p class="content"><span style="color: #800000">'மோ</span>கமுள் படத்துல ஹீரோ அபிலேஷோட ஜூனியர் கெட்டப்புல நடிச்சதுதான் என்னோட முதல் கேமரா அனுபவம்!'' என காலரை தூக்கிவிடுகிறார், துரை.</p>
<p class="content">அட, நம்ம 'இளவரசி’ சீரியல்ல 'கனகு’ கேரக்டர்ல கலக்கிட்டிருக்காரே, அவரேதான்!</p>
<p class="content">''வாணி ராணி சீரியல்தான் எனக்கு டி.வி-யில பெரிய என்ட்ரி. தொடர்ந்து 'இளவரசி’, 'கல்யாணப் பரிசு’னு பல சீரியல்கள்ல கமிட் ஆகிட்டதால, சார் ஆல்வேஸ் பிஸி, யூ நோ! என் வீட்டுல யாரும் மீடியா சைடில் இல்ல ரீட்டா. 'மோகமுள்’ படத்துக்காக என்னைத் தேர்வு செய்தப்போ, நான் மூணாவது படிச்சிட்டு இருந்தேன். அதுக்கப்புறம்தான் என்னோட நடிப்பு ஆர்வம் வளர்ந்தது. இப்பகூட ஒரு காமெடி படம் கமிட் ஆகியிருக்கேன். செம ரகளையா இருக்கும்.''</p>
<p class="content">''ஆமாம்... டி.வி-யைத் தவிர ரத்ததானம், அன்னதானம்னு சோஷியல் சர்வீஸ்னு கேள்விப்பட்டேனே?!''</p>
<p class="content">''இதெல்லாம் உனக்கு எப்படி ரீட்டா தெரியும். ஏகப்பட்ட உளவாளிகள உலவ விட்டிருக்க போலிருக்கு. ஜாக்கிரதையாத்தான் இருக்கணும்போல. காலேஜ் படிக்கற காலத்திலிருந்தே ரத்த தானம் பண்ணிட்டிருக்கேன் ரீட்டா. இப்ப யாருக்காச்சும் ரத்தம் தேவைப்பட்டா... ஏற்பாடு செய்தும் தந்துட்டிருக்கேன். அது மட்டும் இல்லாம, அனாதை குழந்தைகளுக்கு அன்னதானம்; கோயில் சீரமைப்பு வேலைகளுக்கு பண உதவி; முதியோர், விதவை உதவித்தொகை வாங்கிக் கொடுப்பது; நல்லா படிச்சாலும் மேலே படிக்க வசதியில்லாத, ஏழைக் குழந்தைகளுக்கு உதவறதுனு சில நல்ல காரியங்களையும் செய்திட்டிருக்கேன். இதெல்லாம் எனக்கு ரொம்ப பிடிச்ச விஷயங்கள்...''</p>
<p class="content">கருணைமிக்க கனகு... நீ வாழ்க!</p>
<p class="content"><span style="color: #ff0000"><strong><img align="right" width="300" height="187" alt="" src="http://www.vikatan.com/aval/2014/06/ndqyqy/images/p82c.jpg">'ஃபர்ஸ்ட் டே ஃபர்ஸ்ட் ஷோ’ </strong></span></p>
<p class="content"><span style="color: #ff0000">இ</span>ப்போவெல்லாம் கோடம்பாக்கத்தில் ரிலீஸ் ஆகும் படங்களின் எண்ணிக்கை அதிகமாயிட்டே போகுது. எந்த சினிமா வுக்குப் போறது, எது நல்லா இருக்கும்னு நாம முடிவெடுக்க, பெப்பர்ஸ் டி.வி-யில 'ஃபர்ஸ்ட் டே ஃபர்ஸ்ட் ஷோ’னு ஒரு நிகழ்ச்சி, வெள்ளிக்கிழமை மாலை 7 மணிக்கு ஒளிபரப்பாகுது. அந்தந்த வாரம் புதுசா ரிலீஸ் ஆகற படத்தைப் பத்தி, தியேட்டரில் படம் பார்த்து வெளிவரும் ரசிகர்கள்கிட்ட கருத்து கேட்கறதோட, படத்தை பத்தின சின்ன தொகுப்பும் வழங்குறாங்க. வெள்ளித்திரை ரசிகர்களுக்கான சின்னத்திரையின் ஸ்பெஷல் ஷோ இது!</p>
<p class="content"><span style="color: #0000ff"><strong><u>படிப்பாளீஸ்! </u></strong></span></p>
<p class="content"><span style="color: #ff0000">ப்</span>ளஸ் டூ ரிசல்ட்... பத்தாவது ரிசல்ட்... இப்படி படிப்பைச் சுத்தியேதான் ஊரெல்லாம் பேசிட்டிருக்கு. அதனால, நம்ம டி.வி ஸ்டார்ஸ்களோட படிப்பு எந்த அளவுக்கு இருக்கும்னு விசாரிச்சேன்.</p>
<p style="text-align: center"><span style="color: #ff0000"><strong><img align="middle" width="600" height="470" alt="" src="http://www.vikatan.com/aval/2014/06/ndqyqy/images/p82b.jpg"></strong></span></p>
<p class="content">அந்தக் காலத்துலயெல்லாம்... 'நான், பத்தாவது படிக்கும்போதே நடிக்க வந்துட்டேன்....’னு சினிமா பிரபலங்கள் சூப்பரா எடுத்துவிடுவாங்க. ஆனா, இந்தக் காலத்துல அப்படி இல்லீங்கோ! உதாரணத்துக்கு... விஜய் டி.வி-யில கலக்கிட்டிருக்கற மா.கா.பா ஆனந்த், எம்.பி.ஏ. முடிச்சிருக்கார். சிவகார்த்திகேயன், பாவனா இவங்களும்கூட எம்.பி.ஏ-தானாம். ரம்யா பி.எஸ்ஸி., விஸ்காம் முடிச்சுட்டு, எம்.ஏ மாஸ் கம்யூனிகேஷன் அண்ட் ஜர்னலிசம் முடிச்சிருக்காங்க. ஆர்த்தி கணேஷ் எம்.பி.ஏ படிப்புல, ஹெச்.ஆர் அண்ட் மார்க்கெட்டிங்னு ரெண்டுவிதமான சிறப்பு படிப்பும் முடிச்சுருக்காங்க. கூடுதலா இப்போ பிஹெச்.டி வேற பண்ணிட்டிருக்காங்களாம். நம்ம டி.டி (திவ்யதர்ஷினி) மேடம்... எம்.ஃபில் முடிச்சிட்டு, தனியார் காலேஜ்ல லெக்சரரா வேற இருக்காங்களாம்.</p>
<p class="content">ஓஹோ££££££!</p>
<hr>
<p class="content"><span style="color: #0000ff"><u><strong>வாசகிகள் விமர்சனம்</strong></u></span></p>
<p style="text-align: right"><span style="color: #ff6600"><strong>ஒவ்வொன்றுக்கும் பரிசு:  <img id="rupee_symbol" alt="" width="7" height="10" src="http://www.vikatan.com/images/rupee_symbol.png"> 150</strong></span></p>
<p class="content"><span style="color: #ff0000">நாகரிக பாட்டி!</span></p>
<p class="content"><span style="color: #ff0000">''அ</span>து 'பிக் பஜார்’ விளம்பரம். கடைப் பையனிடம் ஒரு பாட்டி, ஷார்ட்ஸ் (அரை டிராயர்) கேட்கிறார். பையன் ஆச்சர்யப்பட்டு பாட்டிக்குத் தகுந்த நீளமான ஷார்ட்ஸ் எடுத்துக் காட்ட, பாட்டி அதை மறுத்து சின்னதாக வேண்டும் என்று சைகையில் காட்டுகிறார். உடனே, அந்தப் பையன் சிறிய ஷார்ட்ஸ் எடுத்துக் கொடுக்க, பேத்தியை அழைக்கும் பாட்டி 'இந்த ஷார்ட்ஸைப் பாரு’ என்று சொல்ல, பேத்தி ஆச்சர்யப்படுகிறார். கடைப் பையன் வாயைப் பிளக்கிறான். ஒரே சுவாரஸ்யம் போங்க! அருமையான விளம்பரம்'' என்று பாராட்டுகிறார் சென்னையில் இருந்து காமாட்சி சுந்தரம்.</p>
<p class="content"><span style="color: #ff0000"><strong>அடச்சே!</strong></span></p>
<p class="content"><span style="color: #ff0000"><strong>''ப</strong></span>சியோடு சாப்பிட உட்காரும் சிறுவன், தயிர் சாதத்திலிருந்து கொத்தாக தலைமுடியை எடுத்து, முகம் சுளித்தவாறு தூக்கிப் போடுகிறான். அம்மாவோ, தனக்கு முடி கொட்டுகிறது என கவலையோடு பார்க்கிறாள். இது ஹேர் ஆயில் ஒன்றுக்கான விளம்பரம். அடச்சே... என்னதான் விளம்பரம் என்றாலும், ஒரு நாசூக்கு வேண்டாமா? இப்படி அருவருக்க வைக்கும் வகையிலா படம்பிடிப்பது! இதைப் பார்த்தால், அந்தத் தயாரிப்பின் மீதே வெறுப்பு வந்துவிடும் போலிருக்கிறது'' என்று ஆதங்கப்படுகிறார் மதுரையில் இருந்து என்.சாந்தினி.</p>
<p class="content"><span style="color: #ff0000"><strong>காணாமல் போகும் கஷ்டம்!</strong></span></p>
<p class="content"><span style="color: #ff0000"><strong>''தொ</strong></span>லைக்காட்சிகளில் வி.ஐ.பி மற்றும் சாதித்தவர்கள் போன்றோரை நேர்காணல் செய்வதைத்தான் அதிகம் பார்த்திருப்போம். ஆனால், புதிய தலைமுறை சேனலின் 'சாமான்யருடன் ஒரு நாள்’ நிகழ்ச்சி... சமூகத்தின் சாதாரணமானவர்கள் பற்றியே பேசுகிறது. சுவரொட்டி ஒட்டி வாழ்க்கை நடத்துபவர், மரக்கிளைகளை வெட்டுவதை தொழிலாக வைத்திருப்பவர் என்றெல்லாம் பார்க்கும்போது... 'நாம் கஷ்டப்படுகிறோம்' என்று அடிக்கடி உள்ளுக்குள் எட்டிப் பார்க்கும் நினைப்பு, அடியோடு மறைந்தே போகிறது!'' என்று நெகிழ்கிறார் புதுச்சேரியில் இருந்து மகாலக்ஷ்மி சுப்ரமணியன்.</p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">பாரம்பரியம் Vs பார்லர் - 12</div>
<div class="subtitle1">சென்ஸிடிவ் சருமத்துக்கு சிறப்பான யோசனைகள்!</div>
<div class="subtitle2">இந்துலேகா.சி </div>
<div class="subtitle3"></div>
<div class="content" style="border-top:1px solid #DDD;">
<p class="content"><span style="color: #ff0000"><strong>ஐ</strong></span>ந்து வகை சருமங்களில்... நார்மல், டிரை, ஆய்லி, காம்பினேஷன் ஆகிய நான்கு வகை சருமங்களின் பராமரிப்பு பற்றி விரிவாகவும், விளக்கமாகவும் கடந்த இதழ்களில் பார்த்தோம். இந்த இதழில் ஐந்தாவதாக இருக் கும் சென்ஸிடிவ் சருமத்தின் பராமரிப்பு பற்றிப் பார்க்கலாம்.</p>
<p class="content"><span style="color: #0000ff"><u><strong>பார்லர்</strong></u></span></p>
<p class="content">'க்ரீன் டிரெண்ட்ஸ்’ பியூட்டி சலூனின் சீனியர் டிரெயினர் பத்மா, சென்ஸிடிவ் சருமத்துக்கான பார்லர் சர்வீஸ் பற்றிப் பேசுகிறார்...</p>
<p class="content">''இயல்பான சூழலில் இருக்கிற சருமம், ஏ.சி அல்லது குளிர்ப்பிரதேசங்களில் இருந்து பழக்கப்பட்ட சருமம், திடீரென அதிகமான சூரிய ஒளியினால் பாதிக் கப்படும்போதோ அல்லது அடிக்கடி பிளீச்சிங் போன்ற கெமிக்கல் நிறைந்த மேக்கப் அயிட்டங்களைப் பயன்படுத்தும்போதோ, உரிய பராமரிப்பு கொடுக்காம விட்டா... சென்ஸிடிவ் சருமமா மாறிடும்.</p>
<p class="content">இந்த வகை சருமத்தை அடிக்கடி க்ளென்ஸ் செய்து, மாய்ஸ்ச்சரைஸர், டோனர் பயன்படுத்தி பராமரிக்கறது மிக அவசியம். அப்படி பராமரிக்காம போனா, பிக்மென்டேஷன், ரேஷஸ், மங்கு மாதிரியான பிரச்னைகள் ஏற்படலாம். இதுக்கெல்லாம் பார்லர் சர்வீஸ் மட்டும் இல்லாம, சரும டாக்டர்கிட்டயும் சிகிச்சை எடுக்க வேண்டியிருக்கும்.</p>
<p style="text-align: center"><img align="middle" width="450" height="451" alt="" src="http://www.vikatan.com/aval/2014/06/ndqyqy/images/p86a.jpg"></p>
<p class="content">பார்லர்ல செய்யப்படுற பல ஃபேஷியல்களும் சென்ஸிடிவ் ஸ்கின்னுக்குப் பொருந்தாது. இவங்களுக்கு கெமிக்கல் ஃபேஷியலைவிட, ஃபிரெஷ்ஷான பழங்களை வெச்சி செய்யுற ஃபேஷியல்தான் நல்லது. குறிப்பா, ஸ்ட்ராபெர்ரி ஃபேஷியல் ரொம்ப நல்லது.</p>
<p class="content">இந்த ஃபேஷியல்ல, ஸ்ட்ராபெர்ரி பழத் தோலை மசித்து, முகத்தில் ஸ்கிரப் செய்து, நீராவி கொடுத்து, பிளாக் மற்றும் வொயிட் ஹெட்ஸ் இருந்தால் நீக்குவோம். அடுத்து ஸ்ட்ராபெர்ரி பழத்தோட சதைப் பாகத்தை மசித்து, முகத்தில் தேய்த்து மசாஜ் கொடுப்போம். அதன்பிறகு பேண்டேஜ் துணியால முகத்தை மூடி, உருக்கிய பாரஃபின் மெழுகை பொறுக்கும் சூட்டில் அப்ளை செய்வோம். 10, 15 நிமிஷத்துக்கு அப்புறம் ஃபேஸ் மாஸ்க்கை நீக்குவோம். இந்த ஃபேஷியல், முகத்துக்கு நல்ல மாய்ச்சரைஸராக விளங்குவதுடன், சருமத்தை ஆரோக்கியமாவும் மாத்தும்!''</p>
<p class="content"><span style="color: #0000ff"><u><strong>பாரம்பரியம்!</strong></u></span></p>
<p class="content"><span style="color: #ff0000"><strong>செ</strong></span>ன்ஸிடிவ் சருமத்துக்கான பாரம்பரிய முறை பராமரிப்புகளைச் சொல்கிறார், 'கேர் அண்ட் க்யூர்’ அரோமா கிளினிக்கின் நிறுவனர் கீதா அஷோக்.</p>
<p class="content">''சென்ஸிடிவ் சருமம் மிகமிக நுட்பமா, மிருதுவா, லகுவா இருக்கும். இதுல ரெண்டு வகை இருக்கு. ஒண்ணு விசிபிள் சென்ஸிடிவ் ஸ்கின். அதாவது அதிகமான பருக்கள், கொப்புளங்கள், சூரிய ஒளியால் அளவுக்கு அதிகமா சிவந்து போறதுனு இதெல்லாம் சருமத்தின் மேற்பரப்பில் வெளிப்படையா தெரியும்.</p>
<p class="content">ரெண்டாவது வகை, இன்விசிபிள் சென்ஸிடிவ் ஸ்கின். அதாவது, பார்க்கும்போது வெளிப்படையா எந்த பாதிப்பும் தெரியாது. ஆனா, ஒரு எறும்பு அல்லது கொசு கடிச்சாகூட அலர்ஜி ஏற்படும்.</p>
<p class="content">பொதுவா, உள்ளங்கை எப்போதும் சூடா இருக்கறது, அதிகபட்ச சூரிய ஒளி அல்லது அதிகபட்ச குளிரால பாதிக்கப்படுறது போன்ற சின்னச் சின்ன அறிகுறிகள் மூலம் சென்ஸிடிவ் சரும வகையை சுலபமா கண்டுபிடிக்கலாம்.</p>
<p class="content">சென்ஸிடிவ் சருமத்துக்கு 'ஸாலிசிலிக் ஆசிட்’ இருக்கும் ஃபேஸ் வாஷை, நிறைய தண்ணியில கொஞ்சமா கலந்து, அடிக்கடி முகம் கழுவணும். அல்லது காய்ச்சாத பாலை பஞ்சால் தொட்டு முகம் மற்றும் கழுத்தில் தடவி, அஞ்சு நிமிஷத்துக்கு அப்புறம் குளிர்ந்த நீரால கழுவலாம். சென்ஸிடிவ் சருமம் உள்ளவங்க வெந்நீரில் முகம் கழுவவோ, குளிக்கவோ கூடாது. நீர்ச்சத்து மிக்க பழங்களை சாப்பிடறதால... உடல் சூடு குறைஞ்சி, சருமத்தோட சென்ஸிடிவ் தன்மை குறையும்.</p>
<p class="content">சென்ஸிடிவ் சருமத்துக்கு அழகு சாதனப் பொருட்கள் பரம எதிரி. இருந்தாலும் தவிர்க்க முடியாம பயன்படுத்த நேர்ந்தா, ஃபவுண்டேஷன், மாய்ஸ்ச்சரைஸர், சன் ஸ்க்ரீன் இதையெல்லாம் க்ரீமா பயன்படுத்த வேணாம். ஏன்னா... சென்ஸிடிவ் சருமத்தில் இருக்கும் அதிக, பெரிய துவாரங்களை, இந்த க்ரீம் அடைச்சுக்கும். இதனால கூடுதல் பிரச்னைகள் வந்து சேரும். அதனால, லோஷன் வடிவத்துல கிடைக் கற அழகுசாதனப் பொருட்களைப் பயன்படுத்தலாம். இதை அப்ளை செய்றதுக்கு முன்ன முகத்தை நல்லா கழுவி, டோனரோட கொஞ்சம் ஐஸ்வாட்டர் கலந்து, பஞ்சால் தொட்டு சருமத்தில் தடவினா... திறந்திருக்கும் சருமத் துவாரம், இறுகிடும். அதுக்குப் பிறகு மேக்கப் போடுறது நல்லது!''</p>
<p style="text-align: right"><span style="color: #ff0000"><strong>மிளிரும்...</strong></span></p>
<p class="content"><span style="color: #0000ff"><strong><img align="right" width="130" height="126" alt="" src="http://www.vikatan.com/aval/2014/06/ndqyqy/images/p86.jpg">கீதா அஷோக் தரும் வீக்லி ஃபேஸ் பேக்...</strong></span></p>
<p class="content"><span style="color: #ff0000"><strong>கை</strong></span>ப்பிடி அளவு செர்ரிப் பழங்களை, 10 மில்லி தேங்காய்ப்பாலுடன் சேர்த்து அரைத்துக்கொள்ளவும். ஐஸ் கட்டி ஒன்றை மஸ்லின் துணியால் சுற்றி, முகத்தில் ஒத்தடம் கொடுக்கவும். பிறகு, முகத்தின் மீது பேண்டேஜ் துணியை வைத்து, அதன் மேல் செர்ரி - தேங்காய்ப்பால் கலவையை திக்காக அப்ளை செய்து 10 நிமிடங்கள் வைத்திருக்கவும். பிறகு, ஃபேஸ் பேக்கோடு சேர்ந்து காய்ந்திருக்கும் பேண்டேஜ் துணியை எடுத்துவிட்டு, பன்னீரை பஞ்சால் தொட்டு முகம் முழுவதும் துடைத்தெடுக்கவும். வாரம் ஒரு நாள் தொடர்ந்து இப்படி செய்து வந்தால் முகம் பொலிவடைவதுடன், சருமத்தின் சென்ஸிடிவ் தன்மை குறைந்து, கூடிய விரைவில் நார்மல் சருமமாக மாறிவிடும்.</p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">அனுபவங்கள் பேசுகின்றன!</div>
<div class="subtitle1">வாசகிகள் பக்கம், ஓவியங்கள்: சேகர்</div>
<div class="subtitle2"></div>
<div class="content" style="border-top:1px solid #DDD;">
<p style="text-align: right"><span style="color: #ff0000"><strong>ஒவ்வொன்றுக்கும் பரிசு: <img id="rupee_symbol" alt="" width="7" height="10" src="http://www.vikatan.com/images/rupee_symbol.png"> 200 </strong></span></p>
<p class="content"><span style="color: #0000ff"><strong>கோயில் நிர்வாகிகளே...  கொஞ்சம் இரக்கம் காட்டுங்கள்!</strong></span></p>
<p class="content"><span style="color: #ff0000"><strong><img alt="" align="right" width="163" height="160" src="http://www.vikatan.com/aval/2014/06/ndqyqy/images/p68.jpg">கோ</strong></span>யில்களும், அபார்ட்மென்ட்டுகளும் பெருகிவிட்ட இந்தக் காலகட்டத்தில், கோயில்களுக்கு அருகில் உள்ள அபார்ட்மென்ட்டில் குடியிருப்பவர்கள் பாடு திண்டாட்டமாக இருக்கிறது. கோயில்களில், குறிப்பாக சில அம்மன் கோயில்களில், லவுட் ஸ்பீக்கரை பெரிதாக வைத்து மந்திரங்களையும், பாடல்களையும் விடியற்காலை 4 மணியில் இருந்தே அலறவிடுகிறார்கள். சிறு குழந்தைகள், வயதானவர்கள், நோயாளிகள், இரவு நைட் டியூட்டி பார்த்துத் திரும்புபவர்கள், பரீட்சைக்கு இரவு நீண்டநேரம் படித்துவிட்டு தூங்கும் மாணவர்கள் என பலரும் பெரும் அவஸ்தைக்கு உள்ளாகின்றனர். சில குழந்தைகள் பயந்து போய் அலறுகின்றன. அவர்களைச் சமாதானப்படுத்தி, மீண்டும் தூங்க வைப்பது பெரும்பாடாக உள்ளது.</p>
<p class="content">சிறு குழந்தைகளையும், இரவு தூக்கம் வராமல் விடியற்காலை சிறிதளவே தூங்கும் நோயாளிகளையும் துன்பப்படுத்திதான் வழிபட வேண்டும் என்று எந்த அம்மனும் சொல்லவில்லை. லவுட் ஸ்பீக்கரில் ஒலிபரப்புவதற்கு காலை 6 மணி முதல் இரவு 9 மணி வரை என்று டைம் லிமிட்டாவது ஏற்படுத்தினால் நல்லது. கோயில் நிர்வாகத்தினர் இதைக் கவனத்தில்கொள்ள வேண்டுகிறேன்.</p>
<p style="text-align: right"><span style="color: #ff6600"><strong>- மாலதி நாராயணன், சென்னை</strong></span></p>
<p class="content"><span style="color: #0000ff"><strong><span style="color: #ff0000"><strong><img alt="" align="left" width="170" height="171" src="http://www.vikatan.com/aval/2014/06/ndqyqy/images/p68a.jpg"></strong></span>அளவற்ற உபசாரம்... ஆபத்து!</strong></span></p>
<p class="content"><span style="color: #ff0000"><strong>எ</strong></span>ன் உறவினர் இல்லத் திருமண வரவேற்பு நிகழ்ச்சி, வெகுவிமரிசையாக நடந்தது. நானும் தோழியும் சாப்பிடும்போது, உறவினரின் மனைவி, வந்தவர்களை விருந்து உபசாரம் செய்வதாக நினைத்துக்கொண்டு, பால் பாயசத்தை அதிகளவில் குடிக்க வைத்தார். அதனால், என் தோழிக்கு சர்க்கரையின் அளவு கூடிப்போய், படபடப்பு அதிகமாகி... மருத்துவமனையில் சேர்த்து வைத்தியம் பார்த்த பின்புதான் சாதாரண நிலைக்கு திரும்பினாள்.</p>
<p class="content">'விருந்தோம்பல்' என்பது உயர்ந்த பண்புதான். அதேசமயம், அடுத்தவர்களின் உடல் நிலையையும் கவனத்தில் கொள்ளவேண்டும். விசேஷங்களுக்கு அழைப்பவர்கள், அளவற்ற உபசாரமே சில சமயங்களில் ஆபத்தாக முடிந்துவிடும் என்பதை உணர்ந்து செயல்படுவது நல்லது.</p>
<p style="text-align: right"><span style="color: #ff6600"><strong>- சியாமளா பாலு, திருச்சி</strong></span></p>
<p class="content"><span style="color: #0000ff"><strong>ஆ'சிறியன்’கள் உஷார்!</strong></span></p>
<p class="content"><span style="color: #ff6600"><strong>ஆ</strong></span>சிரியையான நான் சமீபத்தில் அரசுத் தேர்வு விடைத்தாள்கள் திருத்தும் பணிக்கு சென்றிருந்தேன். அதே பணிக்கு வந்திருந்த வெளியூர் ஆசிரியர் ஒருவர், உணவு இடைவேளையின்போது, தன் மனைவியைப் பற்றி கேவலமாக பேசிக்கொண்டிருந்தார். தான் எவ்வளவோ விட்டுக்கொடுத்துப் போயும் இல்லறம் இனிக்கவில்லை என்றும் குறைபட்டுக்கொண்டார். சிலர், அவருக்கு ஆறுதல் கூறினர். ஒருநாள் நான் சற்று தாமதமாக உணவு அருந்தி முடித்துவிட்டு, டிபன் பாக்ஸை கழுவி எடுத்து வருகையில்... மேற்படி நபரும், <img alt="" align="right" width="170" height="171" src="http://www.vikatan.com/aval/2014/06/ndqyqy/images/p68b.jpg">அவர் நண்பரும் ஒரு மரத்தடியில் சிகரெட் புகைத்தபடியே பேசிக்கொண்டிருப்பதைக் கேட்க நேர்ந்தது.</p>
<p class="content">''ஏம்பா, உன் வொய்ஃப் எவ்வளவு தங்கமானவங்க... அவங்கள குறைசொல்லி பேசிட்டிருக்கியே...?'' என நண்பர் கேட்க, அதற்கு அந்த நபர், சொன்ன பதில் அதிர்ச்சி ரகம். ''மாப்ள... இதெல்லாம் சும்மா ஒரு டைம்பாஸ். 'காய் நறுக்குவேன்... பாத்திரம் துலக்குவேன்’னு கதைவிட்டா... யாருக்குத் தெரியப் போகுது? ஆனா, நம்ம மேல ஒரு பரிதாபம் வரும் பாரு.... அது நமக்கு பல விஷயத்துல உதவும். இப்படித்தான் ரெண்டு வருஷத்துக்கு முன்ன வேற ஒரு ஸ்கூல்ல இப்படி கதைவிட்டேன். வந்திருந்த ஒரு டீச்சர் பயங்கரமா இம்ப்ரஸ் ஆகி, அடுத்த நாள் முதலா... அவங்க வீட்டிலிருந்து டிபன் - காபினு கொண்டு வந்து அமர்க்களப்படுத்திட்டா. ஆளு வேற டக்கரா இருப்பா!'' என்று அட்டகாசமாக சிரித்தபடி கூற... நொந்தேவிட்டேன்.</p>
<p class="content">பெண்களின் இரக்க குணத்தை தனக்கு சாதகமாகப் பயன்படுத்தும், இந்த ஆ'சிறியன்’ போன்றவர்கள், உங்களிடையேயும் தங்கள் வித்தையைக் காட்டக்கூடும்... பெண்களே, உஷார்!</p>
<p style="text-align: right"><span style="color: #ff0000"><strong>- எஸ்.கௌரிலஷ்மி, ஸ்ரீரங்கம்</strong></span></p>
<p class="content"><span style="color: #0000ff"><strong><img alt="" align="left" width="198" height="197" src="http://www.vikatan.com/aval/2014/06/ndqyqy/images/p68c.jpg">ஐஸ்கட்டி தந்த பாடம்!</strong></span></p>
<p class="content"><span style="color: #ff6600">எ</span>ன் ஒரு வயது மகள், பார்ப்பவர் மனதைத் தன் சிரிப்பால் கொள்ளையடிப்பாள். அருகில் உள்ள வீட்டில் வசிக்கும் ஒரு பெரிய குடும்பத்தினரிடம் நாங்கள் நெருக்கமாகப் பழகி வந்தோம். ''பாப்பாவை எங்கள் வீட்டுக்கு கூட்டிட்டுப் போய், விளையாடிட்டு, அப்புறம் கொண்டுவிடுகிறோம்'' என்று ஆசையோடு வாங்கிப் போவார்கள். ஒரு நாள் பாப்பா வீடு திரும்பியவுடன் ஒரே தும்மல், சளி. இதைப் பற்றி விசாரித்தபோது... அவர்கள் வீட்டுப் பேரக்குழந்தைகள் ஐஸ்கட்டியை பாப்பாவின் கன்னம், கைகளில் வைக்க, பாப்பா குளிர்ச்சியில் சிரித்திருக்கிறது... இந்த விளையாட்டு ரொம்ப நேரம் தொடர்ந்திருக்கிறது எனத் தெரியவந்தது. ''சும்மா விளையாட்டுக்கு பசங்க ஐஸ்கட்டியை மேல வெச்சிருக்காங்க. வெயில் காலம்தானே... ஒண்ணும் பண்ணாது'' என்ற பதில் வேறு! அதன் பின் காய்ச்சல், சளி தீர 15 நாள் ஆனது. குழந்தை பட்டபாடு சொல்லி மாளாது.</p>
<p class="content">'நம் குழந்தையை நம்மைத் தவிர வேறு யாரும் அவ்வளவு அக்கறையாக பார்த்துக்கொள்ள மாட்டார்கள்’ என்கிற பாடத்தைக் கற்றுக்கொண்டேன்.</p>
<p style="text-align: right"><span style="color: #ff6600"><strong>- விமலா பத்மநாபன், வேளச்சேரி</strong></span></p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">என் டைரி - 329 </div>
<div class="subtitle1">சந்தோஷத்தை சாகடிக்கும் சந்தேகம்!</div>
<div class="subtitle2">வாசகிகள் பக்கம் </div>
<div class="subtitle3"></div>
<div class="content" style="border-top:1px solid #DDD;">
<p class="content"><span style="color: #ff0000"><strong>க</strong></span>ணவரின் சந்தேகபுத்தியால் வாழ்க்கையை ரணமாகக் கழித்துக்கொண்டிருக்கும் அபாக்யவதிகளில் நானும் ஒருத்தி!</p>
<p class="content"><img align="left" width="150" height="403" alt="" src="http://www.vikatan.com/aval/2014/06/ndqyqy/images/p72.jpg">நிறமாக, லட்சணமாக இருப்பேன் நான். கணவரோ... இதற்கு நேரெதிர். எங்கள் உறவினரான அவர், நல்ல அரசு வேலையில் இருந்ததால், என்னை வற்புறுத்தி அவருக்கு மணமுடித்து வைத்தனர் பெற்றோர். திருமணமான புதிதில், கணவரின் சந்தேகபுத்தி கண்டு திடுக்கிட்டுப் போனேன். ஆனாலும், அவரின் தாழ்வு மனப்பான்மையால் அப்படி நடந்துகொள்கிறார் என்று, அதை சரிசெய்ய எவ்வளவோ முயற்சிகள் எடுத்தேன். ஆனால், நாளாக ஆக இன்னும் மூர்க்கமாகவே மாறினார். அவருக்குள் இருக்கும் ஈகோ, ஒவ்வொரு நாளும் என்னை அணுவணுவாக சாகடித்துக்கொண்டிருக்கிறது.</p>
<p class="content">அவர் எனக்கு போன் பண்ணும்போது 'பிஸி’ என்று வந்தால், உடனே ''போன்ல யார்... என்ன பேசினே?'' என்று கேள்வி மேல் கேள்வி கேட்டு துளைத்தெடுத்துவிடுவார். அத்தனை விவரங்களையும் ஒப்பித்தாலும், மறுநாளும் அதே கேள்விகளைக் கேட்பார். காலையில் நெற்றியில் வைத்த குங்குமம் சாயங்காலம் வரை அழியாமல் இருக்க வேண்டுமென்பார். சில நேரங்களில் வியர்வை பட்டோ, துணி துவைக்கும்போதோ அழிந்துபோனால், அந்த நாள் நரகமாகிவிடும்.</p>
<p class="content">ஒரு வருடம், இரண்டு வருடமல்ல, எனக்கு 40 வயதைத் தாண்டியபோதும், என் குழந்தைகள் கல்லூரி சென்று கொண்டிருக்கும் இந்த நாட்களிலும், அவரின் சந்தேகமும், என் கண்ணீரும் குறைந்தபாடில்லை. இத்தனைக்கும், அவரின் பெற்றோர் எங்கள் வீட்டில்தான் இருக்கிறார்கள்.</p>
<p class="content">நாளை என் குழந்தைகளுக்குத் திருமணம் முடித்து, பேரன், பேத்தி எடுத்தாலும், அவரின் சந்தேகபுத்தி மாறப் போவதில்லை. இப்போது எங்கள் உறவினர்களுக்கு கேலிப் பேச்சாகிஇருக்கும் நான், நாளை என் சம்பந்திகளுக்கும் வேடிக்கை ஆகவேண்டுமா?</p>
<p class="content">இத்தனை வருடங்களாக இருந்த சகிப்புத்தன்மை, இப்போது என்னிடம் இல்லை. 'தவறே செய்யாதபோதும், ஒரு குற்றவாளி போல் பதைபதைத்துக்கொண்டே இருப்பதற்குப் பதிலாக, வாழ்க்கையையே முடித்துக்கொள்ளலாம்’ என்று நினைக்க வைக்கிறது.</p>
<p class="content">கணவரின் கொடுமையில் இருந்து விடுபட, தீர்வு சொல்லுங்கள் தோழிகளே..!</p>
<p style="text-align: right"><span style="color: #ff0000"><strong>- பெயர் வெளியிட விரும்பாத வாசகி</strong></span></p>
<p class="content"><span style="color: #0000ff"><strong><u><img align="right" width="100" height="305" alt="" src="http://www.vikatan.com/aval/2014/06/ndqyqy/images/p72a.jpg">சிநேகிதிக்கு... சிநேகிதிக்கு...</u></strong></span></p>
<p class="content"><span style="color: #ff6600"><strong>என் டைரி 328-ன் சுருக்கம்</strong></span></p>
<p class="content"><span style="color: #ff0000">''க</span>ல்லூரியில் சேர்ந்த மூத்த மகள், தன் கல்லூரித் தோழிகள் மற்றும் தோழர்களையும் வீட்டுக்கு அழைத்து வர ஆரம்பித்தாள். அக்கம்பக்கத்தினர் வேறுவிதமாக பேசினாலும், பிள்ளைகளின் சந்தோஷமே முக்கியம் என்பதால், நாங்கள் பெரிதுபடுத்தவில்லை. இந்நிலையில், மூத்தவளுடைய நண்பர்களின் நண்பன் ஒருவனும், எங்கள் இளைய மகளும் சத்தமில்லாமல் காதல் திருமணம் முடிக்க... வந்தது தலைவலி. மூத்தவளுக்கோ, அவளுடைய நண்பர்களுக்கோ  இதில் சுத்தமாக தொடர்பில்லை என்று தெரிந்தாலும்... 'வேற்று ஆண்களை வீட்டுக்குள் விட்டதால்தான் இந்த நிலை' என்று என்மீது ஆக்ரோஷமானார் கணவர். ஊரே சிரிக்க ஆரம்பிக்க... வீட்டில் துளியும் நிம்மதி இல்லாமல் போய்விட்டது. படிப்பை முடிக்காததோடு... தகுதி இல்லாத ஒருவனை நம்பிச் சென்றுவிட்டாள் இளையவள். மூத்தவளோ... நடந்த தவறுக்கு தான் காரணமில்லை என்றாலும் தனிமையில் முடங்கிக் கிடக் கிறாள்.</p>
<p class="content">இந்த துயரம், துரோகத்தில் இருந்தெல்லாம் விடுபட என்ன வழி?''</p>
<p class="content"><span style="color: #0000ff"><strong><u>வாசகிகள் ரியாக்ஷன்</u></strong></span></p>
<p style="text-align: right"><span style="color: #ff6600">ஒவ்வொன்றுக்கும்   பரிசு:   <img id="rupee_symbol" alt="" width="7" height="10" src="http://www.vikatan.com/images/rupee_symbol.png">  100</span></p>
<p class="content"><span style="color: #ff0000"><strong>மன்னித்து அரவணையுங்கள்!</strong></span></p>
<p class="content">வயதுப் பெண்களின் மீது பெற்றோருக்கு நம்பிக்கை வேண்டும் என்பதோடு, கண்காணிப்பும், கண்டிப்பும் தேவை என்பதை கருத்தில் கொள்ளாததே, உங்கள் இளைய மகளின் முதிர்ச்சியற்ற திருமணத்துக்குக் காரணம் என்பதை உணர்ந்து கொள்ளுங்கள். நடந்தது... நடந்துவிட்டது. இனி நடப்பதை நல்லவிதமாக நடத்துங்கள். அவசரத் திருமணம் செய்துகொண்ட உங்கள் மகளையும், மாப்பிள்ளையையும் வெறுத்து ஒதுக்கிவிடாதீர்கள். அவர்களை மன்னித்து அரவணைத்து, அவர்களுடைய படிப்பை முடிக்க அறிவுரை கூறி அதற்கான ஏற்பாட்டை செய்து நல்வாழ்க்கை அமைத்துக் கொடுங்கள்.</p>
<p style="text-align: right">- <span style="color: #ff9900">என்.ரங்கநாயகி, கோவை-25</span></p>
<p class="content"><span style="color: #ff0000"><strong>கலந்து ஆலோசியுங்கள்!</strong></span></p>
<p class="content"><span style="color: #ff0000">மூ</span>த்த பெண், தன்னுடைய ஆண் நண்பர்களை வீட்டுக்கு கூட்டி வந்ததை, முதலிலேயே தடுத்திருக்க வேண்டும். அதேபோல் பெண் குழந்தையாக இருந்தாலும், ஆணாக இருந்தாலும் சிறுவயதில் இருந்தே அம்மா, பெண், பையன் என்று இராமல் எல்லா விஷயங்களையும் பகிர்ந்திருக்க வேண்டும். அதையெல்லாம் செய்யாததன் விளைவுதான் இது. இப்போதும் கெட்டுவிடவில்லை. மூத்த மகளிடம் உட்கார்ந்து பேசி, அவளுடைய மனமாற்றத்துக்கு வழி ஏற்படுத்துங்கள். அதுதான் அவளுடைய எதிர்காலத்துக்கும்... உங்களுடைய எதிர்காலத்துக்கும் நல்லது.  </p>
<p style="text-align: right"><span style="color: #ff9900">- சுப்பலக்ஷ்மி சந்திரமௌலி, சென்னை-91</span></p>
<p class="content"><span style="color: #ff0000"><strong>கவலைகள் கரைந்து போகும்!</strong></span></p>
<p class="content"><span style="color: #ff0000"><strong>யா</strong></span>ர் யாரையோ நடுவீட்டுக்குள் அனுமதித்து விட்டீர்கள். பஞ்சும், நெருப்பும் பற்றிக்கொண்டுவிட்டது. இதில் வருத்தப்படுவதற்கு ஏதுமில்லை. வருத்தப்படுவதால் வரப்போவது எதுவுமில்லை. அடுத்தகட்டமாக, மூத்தவளை நல்லதொரு வரன் கையில் கொடுப்பதுதான் முக்கியம். அதற்கான வேலைகளை உடனடியாக ஆரம்பியுங்கள்... அத்தனை கவலைகளும் தன்னாலேயே கரைந்து போகும்!</p>
<p style="text-align: right"><span style="color: #ff9900"><strong>- உமாராணி இந்திரஜித், மதுரை</strong></span></p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">மருத்துவ டிப்ஸ் - டூர் டிப்ஸ்!</div>
<div class="subtitle1"></div>
<div class="content" style="border-top:1px solid #DDD;">
<p style="text-align: center"><img alt="" align="middle" width="600" height="143" src="http://www.vikatan.com/aval/2014/06/ndqyqy/images/p11.jpg"></p>
<p style="text-align: center"><img alt="" align="middle" width="600" height="112" src="http://www.vikatan.com/aval/2014/06/ndqyqy/images/p78.jpg"></p>
<p style="text-align: center"><img alt="" align="middle" width="600" height="140" src="http://www.vikatan.com/aval/2014/06/ndqyqy/images/p34.jpg"></p>
<p style="text-align: center"><img alt="" align="middle" width="500" height="115" src="http://www.vikatan.com/aval/2014/06/ndqyqy/images/medicaltips.jpg"></p>
<p style="text-align: center"><img alt="" align="middle" width="600" height="140" src="http://www.vikatan.com/aval/2014/06/ndqyqy/images/p46.jpg"></p>
<p style="text-align: center"><img alt="" align="middle" width="650" height="575" src="http://www.vikatan.com/aval/2014/06/ndqyqy/images/tour.jpg"></p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">அவள் விகடன் - வாசகிகள் பக்கம்</div>
<div class="subtitle1"></div>
<div class="content" style="border-top:1px solid #DDD;">
<p class="content"><span style="color: #ff0000"><strong>''பெ</strong></span>ங்களூர்ல சாஃப்ட்வேர் இன்ஜினீயரா வேலை பாத்துட்டு இருந்தேன். போன வருஷம்தான் எனக்கு கல்யாணமாச்சி. ரெண்டு பேருக்குமே அமெரிக்காவுல இருக்கற ஷெல் கம்பெனியில வேலை கெடைச்சி, டெக்சாஸ் பகுதியில செட்டிலாகியாச்சி. இப்போ அழகான ஆண் குழந்தைக்கு நான் அம்மா. இந்த சந்தோஷத்தை அனுபவிச்சிட்டு இருக்கும்போதே,  'அவள் விகடன்' வாசகிகள் பக்கத்துக்கு என் போட்டோ தேர்வாகியிருக்கறது... போனஸ் சந்தோஷம்.</p>
<p class="content">எங்களைப் பாக்கறதுக்காக என் அம்மா இங்க வந்திருக்காங்க. அவங்களுக்கு சர்ப்ரைஸ் கிப்ஃட்டா... அவள் விகடன், ஆனந்த விகடன் இதழ்களை ஆன்லைன்ல (இபுக்) படிக்க ஏற்பாடு செய்துகொடுத்தோம். ஆனா, எனக்குத் தெரியாம என்னோட போட்டோவை அனுப்பி வெச்சி, எங்களுக்கு சர்ப்ரைஸ் கொடுத்துட்டாங்க அம்மா. சென்னை, பெங்களூரு, கோவைனு பல ஊர்லயும் இருக்கற சொந்தங்களுக்கும்... நட்புகளுக்கும் இந்த விஷயத்தைச் சொல்லிச் சொல்லி, போன் பில்லை ஏத்த ஆரம்பிச்சுட்டாங்க'' என சந்தோஷக் களிப்போடு சொன்னார்<span style="color: #ff0000"><strong> ஷில்பா</strong></span>.</p>
<p style="text-align: center"><img alt="" align="middle" width="450" height="601" src="http://www.vikatan.com/aval/2014/06/ndqyqy/images/p65.jpg"></p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">உறவே வா... உற்சாகம் தா! </div>
<div class="subtitle1">வாசகிகள் பக்கம்,   ஓவியம் :  சேகர்</div>
<div class="subtitle2"></div>
<div class="content" style="border-top:1px solid #DDD;">
<p style="text-align: right"> <span style="color: #ff0000"><strong>பரிசு <img id="rupee_symbol" alt="" width="7" height="10" src="http://www.vikatan.com/images/rupee_symbol.png"> 250 </strong></span></p>
<p class="content"><span style="color: #0000ff"><strong>'உ</strong></span>றவே வா... உற்சாகம் தா!' என்ற தலைப்பில் கடந்த 20-5-2014 தேதியிட்ட இதழில் அறிவித்திருந்த போட்டிக்கு, வழக்கம்போலவே எழுதிக் குவித்துவிட்டனர் தோழிகள். தேர்ந்தெடுக்கப்பட்ட உற்சாக தருணங்கள்.. ஒவ்வொன்றாக இடம்பிடிக்கும்.</p>
<p class="content"><u><span style="color: #ff0000"><strong>'ஓரம்போ... ஓரம்போ... ருக்குமணி வண்டி வருது!’</strong></span></u></p>
<p class="content"><span style="color: #0000ff">மு</span>ந்தின ஆண்டு விடுமுறைக்கு, மதுரையில் என் அக்கா வீட்டுக்குப் போய்விட்டு வரும்போதே எழுதப்படாத ஒப்பந்தமாக, ''அடுத்த ஆண்டு லீவுக்கு, நீங்க எல்லாம் அங்க வாங்க... ஜாலியா இருக்கலாம்!'' என்று அழைத்துவிட்டு வந்தோம்.</p>
<p class="content">ஒப்பந்தம் நிறைவேற, அந்த விடுமுறையில் வீடெல்லாம் நிறைந்தது சந்தோஷம். திருகிவிட்டால் தண்ணீர் கொட்டும் குழாய்கள் இருந்தும், கிணற்றிலிருந்து தண்ணீரை இறைத்து ஒருவருக்கொருவர் அருவி மாதிரி கொட்டி ஆனந்தக் குளியல், சாப்பிடும்போது கூட ஓயாத பேச்சு, மதியம் கௌரவர், பாண்டவர் என்று குழுக்களாக மாறி தாயக்கட்டை விளையாட்டு, மாலையில் ஆண் பிள்ளைகள் 'தென்னமட்டை’ பேட், 'ரப்பர்’ பந்து சகிதம் கிரிக்கெட் விளையாட, பெண் குழந்தைகள் மல்லிகைப் பூ வைத்துப் பின்னி, கண்ணாடி முன் நின்று ரசிப்பதற்குள் இருட்டத் தொடங்கிவிடும். ஜடையை பல கண்களுக்கும் காட்டுவதற்காகவே, இரவு கோயிலுக்குப் போய்வருவர்.</p>
<p style="text-align: center"><img align="middle" width="420" height="433" alt="" src="http://www.vikatan.com/aval/2014/06/ndqyqy/images/p75.jpg"></p>
<p class="content">அடுத்தது, வாடகை சைக்கிள் எடுத்து ஓட்டப் பழகும் வைபவம். ஒருவன் குரங்கு பெடல் போட, மற்றவன் கூடவே ஓட, வெயிலில் களைத்து, கறுத்து, முட்டிகளில் விழுப்புண்களுடன் வந்து, ''ஹையா... சைக்கிள் ஓட்டக் கத்துக்கிட்டோமே!'' என்று களிப்பில் மிதந்தனர். அப்படி ஒரு நாள் சைக்கிளில் சற்று வேகமாக சென்றபோது... எதிர்ப்பட்ட ஒரு சிறுவன் மேல் மோத, அவனுக்கு பல் உடைந்துவிட, அதைப் பார்த்து இருவரும் தெறித்து ஓடி வந்து வீட்டில் சொல்ல, நாங்கள் பதறி ஓடிச் சென்று பார்த்தோம்.</p>
<p class="content">''அடியெல்லாம் ஒண்ணும் இல்ல, ஆடிக்கிட்டிருந்த பல்லு விழுந்துருச்சு!'' என்று அவன் ஓட்டைப் பல்லுடன் சிரிக்க, குபீர் சிரிப்பு எங்களுக்கும்!</p>
<p class="content">''பயந்தாங்கொள்ளிப் பசங்களா!'' என்று எங்கள் வீட்டு சைக்கிள் வீரர்களை நாங்கள் கிண்டல் பண்ண, ''ஒண்ணும் இல்லியே... அடுத்த லீவுக்கு நாங்க மதுரையில இருந்தே சைக்கிள்ல வந்துடுவோம் பாருங்க!'' என்று சவால்விட்டன அந்த வாண்டுகள்!  </p>
<p class="content">உறவுகள் கூடும் விடுமுறைகள்... வரம்!</p>
<p style="text-align: right"><span style="color: #ff0000"><strong>- சங்கரி வெங்கட், புது பெருங்களத்தூர்</strong></span></p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">நாட்டிய உத்ஸவ் - 2014</div>
<div class="subtitle1">,  படங்கள்: பொன்.காசிராஜன் </div>
<div class="subtitle2"></div>
<div class="content" style="border-top:1px solid #DDD;">
<p class="content"><span style="color: #ff0000"><strong>க</strong></span>தக், ஒடிஸி, பரதம் என்று இந்தியாவின் பாரம்பரிய நடனங்கள் ஒவ்வொன்றுமே ஒவ்வொரு வகையில் அழகு. இதில் தலைசிறந்த மேதைகள் ஒரே இடத்தில் மேடையேறினால்... கூடுதல் அழகுதானே! வண்ணமயமான இந்த உற்சவம், சர்வதேச நாட்டிய தினத்தைக் கொண்டாடும் வகையில், ஏப்ரல் 29 அன்று சென்னை, கிருஷ்ணகான சபாவில் நடைபெற்றது! பதினைந்து ஆண்டுகளுக்கு முன்பு கலை மற்றும் கலாசாரத்தை வளர்க்கும்பொருட்டு 'கலை விமர்சகர்' சர்ச்சில் பாண்டியன் உருவாக்கிய 'உத்ஸவ் மியூசிக்' எனும் அமைப்புதான் இதற்கு ஏற்பாடு செய்திருந்தது. விழாவைத் துவக்கி வைத்து, மூத்த நடனக் கலைஞர் சித்ரா விஸ்வேஸ்வரனுக்கு 'உத்ஸவ் நிருத்ய ரத்னா' என்ற விருதை வழங்கினார், பிரிட்டிஷ் துணைத் தூதர் பரத் ஜோஷி!</p>
<p class="content"><span style="color: #ff0000">பரத நாட்டியம் - ஊர்மிளா சத்யநாராயணா, சென்னை: </span>பரதக் கலையில் ஜாம்பவான் கே.என். தண்டாயுதபாணி பிள்ளை, கே.ஜே.சரஸா மற்றும் கலாநிதி நாராயணா ஆகியோரிடம் பயின்ற நட்சத்திர மாணவி ஊர்மிளா. அழகுணர்ச்சியும் நளினமும் போட்டிபோட 'சதானந்த தாண்டவம்’ தந்தார்.</p>
<p class="content"><span style="color: #ff0000">குச்சுபுடி - யாமினி ரெட்டி, ஹைதராபாத்: </span>பத்மபூஷண் விருதுபெற்ற, பிரபல குச்சுபுடி கலைஞர்கள் ராஜா - ராதா ரெட்டி தம்பதியின் மகள். பாரம்பரிய முறைப்படி குச்சுபுடி ஆடும் கலையில் நிபுணரான யாமினி, குடும்பப் பாரம்பரிய இழை விட்டுப்போகாமல் அதைப் பின்பற்றி வருவது, அவர் ஆடிய சிவதாண்டவத்தில் வெளிப்பட்டது.</p>
<p style="text-align: center"><img align="middle" width="600" height="364" alt="" src="http://www.vikatan.com/aval/2014/06/ndqyqy/images/p96a.jpg"></p>
<p style="text-align: center"><img align="middle" width="600" height="263" alt="" src="http://www.vikatan.com/aval/2014/06/ndqyqy/images/p96.jpg"></p>
<p class="content"><span style="color: #ff0000">கதக்  -  மேஹரஞ்சனி, அசாம்: </span>புகழ்பெற்ற கதக் கலைஞர் மராமி மேதி - அசாமிய இசைக் கலைஞர் ஜோய்பிரகாஷ் மேதி தம்பதியின் புதல்வி. தாயிடமே கதக் பயிற்சிபெற்ற இவர், கதக் நடனத்தின் ஜாம்பவான் பண்டிட் பிர்ஜு மஹராஜ் நடத்திய பல பயிற்சிப் பட்டறைகளில் பங்கேற்றவர். அழகிய மயிலெனத் திகழும் மேஹரஞ்சனி, திரைப்படம், தொலைக்காட்சிப் படங்களில் கதாநாயகி.</p>
<p class="content"><span style="color: #ff0000"><img align="right" width="120" height="232" alt="" src="http://www.vikatan.com/aval/2014/06/ndqyqy/images/p96b.jpg">ஒடிஸி - ரேகா டான்டன், ஆரோவில், புதுச்சேரி: </span>தொடக்கத்தில் பத்மஸ்ரீ மாதவி முத்கல்லிடம், பின்னாட்களில் குரு டீநாத் மஹாராணாவிடமும் பயிற்சிபெற்றவர் ரேகா டான்டன். கணவர் மைக்கேல் வெஸ்டன் எழுதிய, 'ஒடிஸி - எ டான்ஸ் ஆஃப் ஸ்கல்ப்சர்’ என்ற நூலுக்கு இணையாசிரியராகவும் பணியாற்றியிருக்கிறார்.</p>
<p class="content"><span style="color: #ff0000"><strong>குழு நடனம் - ராதிகா சுரஜித்தின் 'த்ரயா’ குழுவினர், சென்னை: </strong></span>பத்மபூஷண் தனஞ்செயன் தம்பதியின் மூத்த மாணவியருள் ஒருவரான ராதிகா, அவருடைய குழுவுடன் மேடையேறி 2 அயிட்டங்களைக் கொடுத்தார். முதலில் தமிழ் வந்தனம். அடுத்ததாக சுதா ரகுநாதனின் இனிய குரலில் பாடப்பட்ட 'தாயே யசோதா’ பாடலுக்கு என்று இரு நடனங்கள். இரண்டுமே பார்வையாளர்களைக் கட்டிப்போட்டன.</p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">ஹலோ வாசகிகளே...</div>
<div class="subtitle1"></div>
<div class="content" style="border-top:1px solid #DDD;"><p style="text-align: center"><img align="middle" width="450" height="1073" alt="" src="http://www.vikatan.com/aval/2014/06/ndqyqy/images/p12.jpg"></p></div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">கோலங்கள்</div>
<div class="subtitle1"></div>
<div class="content" style="border-top:1px solid #DDD;">
<p style="text-align: center"><img alt="" align="middle" width="600" height="764" src="http://www.vikatan.com/aval/2014/06/ndqyqy/images/p67.jpg"></p>
<p style="text-align: center"><u><span style="color: #ff0000"><strong><a target="_blank" href="http://news.vikatan.com/article.php?module=news&amp;aid=21253">பரிசுக்குரியவையாக இதழில் இடம் பெற்ற கோலங்கள் தவிர நடுவரைக் கவர்ந்த இன்னும் சில கோலங்களை ரசிக்க இங்கே க்ளிக் செய்க...</a></strong></span></u></p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">30 வகை முக்கனி சமையல்</div>
<div class="subtitle1"></div>
<div class="content" style="border-top:1px solid #DDD;">
<p style="text-align: center"><span style="color: #ff0000"><strong><img alt="" align="middle" width="600" height="450" src="http://www.vikatan.com/aval/2014/06/ndqyqy/images/wrapper(1).jpg"></strong></span></p>
<p class="content"><span style="color: #ff0000"><strong><img alt="" align="right" width="110" height="177" src="http://www.vikatan.com/aval/2014/06/ndqyqy/images/p103.jpg">மு</strong></span>த்தமிழ், மூவேந்தர், மூவண்ணம் என வரிசைகட்டி நிற்கும் சிறப்பான விஷயங்களில்... முக்கனி எனப்படும் மா, பலா, வாழைக்கு தனி இடம் உண்டு. விட்டமின்கள் உட்பட பல்வேறு சத்துக்களை உள்ளடக்கிய இந்தப் பழங்களில், தின்னத் தின்ன திகட்டாத விதத்தில், 30 ரெசிபிகளை இங்கே  செய்துகாட்டி அசத்துகிறார், சமையல்கலை நிபுணர் தீபா பாலசந்தர்.</p>
<p class="content">''இந்த ரெசிபிகளை ஆர்வமும் அக்கறையுமாக செய்து பரிமாறினால்... மூவாசையை துறந்தவர்கள்கூட, நாவாசையை துறக்க முடியாமல், 'இன்னும் கொஞ்சம்’ என்று கேட்டு சாப்பிடுவார்கள். உங்கள் வீட்டு குழந்தைகளோ... 'மை மம்மி தி கிரேட்!’ என்று கொண்டாடி மகிழ்வார்கள்'' என உற்சாக மழை பொழிகிறார் தீபா.</p>
<p class="content"><span style="color: #ff0000"><strong><u>மாம்பழ லஸ்ஸி</u></strong></span></p>
<p class="content">தேவையானவை:</p>
<p class="content">நன்கு கனிந்த மாம்பழத் துண்டுகள் - ஒரு கப், தயிர் - ஒரு கப், பால் - அரை கப் (காய்ச்சி ஆற வைத்தது), ஐஸ்கட்டிகள், சர்க்கரை - தேவைக்கேற்ப.</p>
<p style="text-align: center"> <img alt="" align="middle" width="450" height="343" src="http://www.vikatan.com/aval/2014/06/ndqyqy/images/1.jpg"></p>
<p class="content">செய்முறை: கொடுக்கப் பட்டுள்ள பொருட்கள் அனைத்தையும் மிக்ஸி ஜாரில் சேர்த்து அரைத்து, குளிர வைத்து, சிறிய கிண்ணங்களில் ஊற்றிப் பரிமாறவும்.</p>
<p class="content"><u><span style="color: #ff0000"><strong>மாம்பழ அல்வா</strong></span></u></p>
<p class="content">தேவையானவை: மாம்பழ விழுது - ஒரு கப், நெய் - கால் கப், சர்க்கரை - ஒரு கப், பாதாம், முந்திரி - தேவைக்கேற்ப.</p>
<p style="text-align: center"><img alt="" align="middle" width="420" height="285" src="http://www.vikatan.com/aval/2014/06/ndqyqy/images/2.jpg"></p>
<p class="content">செய்முறை: சர்க்கரையுடன் மாம்பழ விழுதைக் கலக்கவும். நெய்யில் பாதாம், முந்திரியை வறுத்து தனியே எடுத்து வைக்கவும். அடிகனமான வாணலியில் சர்க்கரை கலந்த மாம்பழ விழுது, நெய் சேர்த்துக் கிளறவும். நன்கு சுருண்டு வரும்போது இறக்கி... வறுத்த பாதாம், முந்திரியால் அலங்கரித்து பரிமாறவும்.</p>
<p class="content"><span style="color: #ff0000"><strong><u>மாம்பழ ரைஸ் கீர்</u></strong></span></p>
<p class="content">தேவையானவை: மாம்பழத் துண்டுகள் - ஒரு கப், பச்சரிசி - 4 டீஸ்பூன், பாதாம் - 5, பால் - ஒரு கப் (காய்ச்சி ஆற வைத்தது), சர்க்கரை - ஒரு கப்.</p>
<p style="text-align: center"><img alt="" align="middle" width="250" height="326" src="http://www.vikatan.com/aval/2014/06/ndqyqy/images/3.jpg"></p>
<p class="content">செய்முறை: பச்சரிசியை 15 நிமிடம் ஊறவைக்கவும். பாதாமை துருவவும். பாதியளவு மாம்பழத் துண்டுகளையும், பச்சரிசியையும் சேர்த்து மிக்ஸியில் நைஸாக அரைக்கவும். இதனுடன் பாலை சேர்த்து ஒரு சுற்று சுற்றி விட்டு இறக்கவும். அடி கனமான பாத்திரத்தில் அரைத்த கலவையை சேர்த்து, அடுப்பை 'சிம்’மில் வைத்துக் கிளறவும். அரிசி நன்கு வெந்த பின்பு மீதியுள்ள மாம்பழத் துண்டுகள், சர்க்கரை, பாதாம் துருவல் சேர்த்துக் கிளறி இறக்கி, குளிர வைத்து சாப்பிடக் கொடுக்கலாம்.</p>
<p class="content"><span style="color: #ff0000"><strong><u>ஆம் தால்</u></strong></span></p>
<p class="content">தேவையானவை: மாம்பழத் துண்டுகள் - ஒரு கப், பாசிப்பருப்பு - கால் கப், பச்சை மிளகாய் - 2, கடுகு, கறிவேப்பிலை, பெருங்காயத்தூள், எண்ணெய் - தாளிக்கத் தேவையான அளவு, கொத்தமல்லித் தழை - சிறிதளவு, உப்பு - தேவைக்கேற்ப.</p>
<p style="text-align: center"><img alt="" align="middle" width="420" height="325" src="http://www.vikatan.com/aval/2014/06/ndqyqy/images/4.jpg"></p>
<p class="content">செய்முறை: பாசிப்பருப்புடன் மாம்பழத் துண்டுகளைச் சேர்த்து குக்கரில் வேகவிடவும். பச்சை மிளகாயைப் பொடியாக நறுக்கவும். வாணலியில் சிறிதளவு எண்ணெயைக் காயவிட்டு கடுகு, பெருங்காயத்தூள், கறிவேப்பிலை தாளித்து, நறுக்கிய பச்சை மிளகாய் சேர்த்து வதக்கி... வெந்த பருப்பு - பழ கலவை, உப்பு, சுத்தம் செய்த மல்லித்தழை சேர்த்து, ஒரு கொதிவிட்டு இறக்கவும். இதை சப்பாத்தி, இட்லி, தோசையுடன் பரிமாறலாம்.</p>
<p class="content"><span style="color: #ff0000"><strong><u>மேங்கோ - லெமன் சர்பத்</u></strong></span></p>
<p class="content">தேவையானவை: மாம்பழத் துண்டுகள் - ஒரு கப், எலுமிச்சைச் சாறு - 2 டீஸ்பூன்,  சர்க்கரை - கால் கப், உப்பு - ஒரு சிட்டிகை.</p>
<p style="text-align: center"><img alt="" align="middle" width="180" height="308" src="http://www.vikatan.com/aval/2014/06/ndqyqy/images/5.jpg"></p>
<p class="content">செய்முறை: மாம்பழத் துண்டுகளுடன் உப்பு, எலுமிச்சைச் சாறு, சர்க்கரை சேர்த்து மிக்ஸியில் அரைத்து, டம்ளரில் ஊற்றி, ஃப்ரிட்ஜில் குளிர வைத்து பரிமாறவும். இதனை வடிகட்டியும் பருக லாம்.</p>
<p class="content"><span style="color: #ff0000"><strong><u>மாம்பழ சட்னி</u></strong></span></p>
<p class="content">தேவையானவை: மாம்பழத் துண்டுகள் - ஒரு கப், வெங்காயம் - ஒன்று, இஞ்சித் துருவல் - ஒரு டீஸ்பூன், பூண்டு - 4 பல், பச்சை மிளகாய் - 3, எலுமிச்சைச் சாறு - ஒரு டீஸ்பூன், கடுகு, உளுத்தம் பருப்பு - தாளிக்கத் தேவையான அளவு, எண்ணெய், உப்பு - தேவைக்கேற்ப.</p>
<p style="text-align: center"><img alt="" align="middle" width="450" height="246" src="http://www.vikatan.com/aval/2014/06/ndqyqy/images/6.jpg"></p>
<p class="content">செய்முறை: வெங்காயம், பச்சை மிளகாயை பொடியாக நறுக்கவும். பூண்டை தோலுரிக்கவும். வாணலியில் ஒரு டீஸ்பூன் எண்ணெய் விட்டு வெங்காயம், பச்சை மிளகாய், பூண்டு, இஞ்சியை வதக்கி ஆறவிடவும். இதனுடன் உப்பு, மாம்பழத் துண்டுகளைச் சேர்த்து மிக்ஸியில் அரைத்து, ஒரு கிண்ணத்தில் போடவும். இதில் எலுமிச்சைச் சாறு விட்டு கலக்கவும். அதே வாணலியில் சிறிதளவு எண்ணெய் விட்டு கடுகு, உளுத்தம்பருப்பு தாளித்து, சட்னியுடன் சேர்க்கவும். இதை தயிர் சாதத்துடன் சாப்பிட...  சுவை சூப்பராக இருக்கும்.</p>
<p class="content"><span style="color: #ff0000"><strong><u>மாம்பழ ஸ்வீட் ரைஸ்</u></strong></span></p>
<p class="content">தேவையானவை: மாம்பழத் துண்டுகள் - ஒரு கப், வடித்த சாதம் - ஒரு கப், சர்க்கரை - 5 டீஸ்பூன், நெய் - தேவைக்கேற்ப, பாதாம், முந்திரி - தலா 5, தேன் - 5 டீஸ்பூன்.</p>
<p style="text-align: center"><img alt="" align="middle" width="450" height="208" src="http://www.vikatan.com/aval/2014/06/ndqyqy/images/7.jpg"></p>
<p class="content">செய்முறை: நெய்யில் பாதாம், முந்திரியை வறுக்கவும். மாம்பழத்தை மிக்ஸியில் விழுதாக அரைக்கவும். வடித்த சாதத்துடன் மாம்பழ விழுது, தேன், சர்க்கரை, வறுத்த பாதாம், முந்திரி சேர்த்துக் கலந்து பரிமாறவும். குட்டீஸ்கள் இதை விரும்பிச் சாப்பிடுவார்கள்.</p>
<p class="content"><span style="color: #ff0000"><strong><u>ஹாட் அண்ட் ஸ்வீட் மேங்கோ சாஸ்</u></strong></span></p>
<p class="content">தேவையானவை: மாம்பழத் துண்டுகள் - ஒரு கப், சர்க்கரை - முக்கால் கப், பச்சை மிளகாய் - 2, உப்பு - ஒரு சிட்டிகை.</p>
<p style="text-align: center"><img alt="" align="middle" width="450" height="237" src="http://www.vikatan.com/aval/2014/06/ndqyqy/images/8.jpg"></p>
<p class="content">செய்முறை: மாம்பழத் துண்டுகளைக் குழைய வேகவிடவும். பச்சை மிளகாயைப் பொடியாக நறுக்கவும். வாணலியில் சர்க்கரையைப் போட்டு மூழ்கும் வரை தண்ணீர் விட்டு கரையவிடவும். இதனுடன் பச்சை மிளகாய், உப்பு சேர்த்து, வெந்த மாம்பழத்தை நன்கு மசித்து சேர்த்துக் கிளறி, சாஸ் பதம் வந்த பின்பு இறக்கவும்.</p>
<p class="content">பிரெட், சப்பாத்திக்கு ஏற்ற சைட் டிஷ் இது!</p>
<p class="content"><span style="color: #ff0000"><strong><u>மேங்கோ - ஆனியன் சாலட்</u></strong></span></p>
<p class="content">தேவையானவை: பொடியாக நறுக்கிய மாம்பழத் துண்டுகள் - ஒரு கப், வெங்காயம் - ஒன்று (பொடியாக நறுக்கவும்), மிளகுத்தூள் - ஒரு டீஸ்பூன், நறுக்கிய கறிவேப்பிலை, கொத்தமல்லித் தழை - சிறிதளவு, எலுமிச்சைச் சாறு - ஒரு டீஸ்பூன், உப்பு - தேவைக்கேற்ப.</p>
<p style="text-align: center"><img alt="" align="middle" width="350" height="313" src="http://www.vikatan.com/aval/2014/06/ndqyqy/images/9.jpg"></p>
<p class="content">செய்முறை: அகலமான பாத்திரத்தில் பொடியாக நறுக்கிய மாம்பழத் துண்டுகள், நறுக்கிய வெங்காயம், உப்பு, மிளகுத்தூள், எலுமிச்சைச் சாறு, கறிவேப்பிலை, கொத்தமல்லித் தழை சேர்த்துக் கலந்து பரிமாறவும்.</p>
<p class="content"><span style="color: #ff0000"><strong><u>மாம்பழ க்ரானிட்டா</u></strong></span></p>
<p class="content">தேவையானவை: மாம்பழத் துண்டுகள் - ஒரு கப், சர்க்கரை - கால் கப், எலுமிச்சைச் சாறு - ஒரு டீஸ்பூன், இஞ்சித் துருவல் - சிறிதளவு.</p>
<p style="text-align: center"><img alt="" align="middle" width="400" height="251" src="http://www.vikatan.com/aval/2014/06/ndqyqy/images/10.jpg"></p>
<p class="content">செய்முறை: மாம்பழ துண்டுகளுடன் இஞ்சித் துருவலை சேர்த்து மிக்ஸியில் அரைக்கவும். சர்க்கரையுடன் கால் கப் தண்ணீர் சேர்த்துக் கரைத்து, அடுப்பிலேற்றி ஒரு கொதிவிட்டு , அரைத்த விழுது சேர்த்துக் கிளறி இறக்கி ஆறவைக்கவும். இதில் எலுமிச்சைச் சாறு பிழிந்து கலந்து ஃப்ரீஸரில் வைக்கவும். ஒரு மணி நேரம் கழித்து வெளியே எடுத்து கிளறிவிட்டு, மீண்டும் ஃப்ரீஸரில் வைக்கவும். மூன்று மணி நேரத்துக்குப் பிறகு பரிமாறவும்.</p>
<p class="content"><span style="color: #ff0000"><strong><u>முக்கனி ஓட்மீல்</u></strong></span></p>
<p class="content">தேவையானவை: ஓட்ஸ் - ஒரு கப், மா, பலா, வாழை துண்டுகள் (சேர்த்து) - அரை கப், பால் - ஒரு கப், சர்க்கரை - அரை கப், ஸ்ட்ராபெர்ரி துண்டுகள் - தேவையான அளவு.</p>
<p style="text-align: center"><img alt="" align="middle" width="420" height="281" src="http://www.vikatan.com/aval/2014/06/ndqyqy/images/11.jpg"></p>
<p class="content">செய்முறை: கொதிக்கும் நீரில் ஓட்ஸ் சேர்த்து வேகவிடவும். இதனுடன் காய்ச்சிய பால், சர்க்கரை, பழத்துண்டுகள் சேர்த்துக் கிளறி இறக்கி, பரிமாறவும்.</p>
<p class="content">ஹெல்தியான காலை நேர உணவு இது!</p>
<p class="content"><span style="color: #ff0000"><strong><u>பலாச்சுளை பச்சடி</u></strong></span></p>
<p class="content">தேவையானவை: பலாச்சுளைகள் - 10, பொடித்த வெல்லம் - கால் கப், பச்சை மிளகாய் - 2, அரிசி மாவு - 2 டீஸ்பூன், கடுகு, எண்ணெய் - தாளிக்கத் தேவையான அளவு, உப்பு - ஒரு சிட்டிகை.</p>
<p style="text-align: center"><img alt="" align="middle" width="450" height="381" src="http://www.vikatan.com/aval/2014/06/ndqyqy/images/12.jpg"></p>
<p class="content">செய்முறை: பலாச்சுளைகளை நார் எடுத்து, கொட்டை நீக்கி, பொடியாக நறுக்கி, நீர் விட்டு வேகவிடவும். வாணலியில் எண்ணெய் விட்டு கடுகு, பொடியாக நறுக்கிய பச்சை மிளகாய் தாளித்து... வெந்த பலாச்சுளைகள், வெல்லம், உப்பு சேர்த்துக் கிளறவும். பிறகு, அரிசி மாவை கரைத்து விட்டு, கிளறி இறக்கவும்.</p>
<p class="content"><span style="color: #ff0000"><strong><u>பலாப்பழ ஜாம்</u></strong></span></p>
<p class="content">தேவையானவை: நன்கு கனிந்த பலாச்சுளைகள் - 10 (பெரியது), வெல்லம் - அரை கப், நெய் - கால் கப்.</p>
<p style="text-align: center"><img alt="" align="middle" width="420" height="315" src="http://www.vikatan.com/aval/2014/06/ndqyqy/images/13.jpg"></p>
<p class="content">செய்முறை: பலாச்சுளைகளை வேகவைக்கவும். ஆறிய பின்பு மத்தால் நன்கு மசிக்கவும். வாணலியில் நெய்யைக் காயவிட்டு... மசித்த விழுது, பொடித்த வெல்லம் சேர்த்து நன்கு கிளறி, பாத்திரத்தில் ஒட்டாமல் வரும்போது இறக்கி வைக்கவும்.</p>
<p class="content">இது, சப்பாத்தி (அ) பிரெட்டுக்கு தொட்டுக்கொள்ள மிகவும் ஏற்றது.</p>
<p class="content"><span style="color: #ff0000"><strong><u>பலாப்பழ பால்ஸ்</u></strong></span></p>
<p class="content">தேவையானவை: மைதா மாவு - ஒரு கப், பலாப்பழ ஜாம் - ஒரு கப் (முந்தைய பக்கத்தில் இதற்கான ரெசிபி இருக்கிறது),  நெய் - சிறிதளவு, எண்ணெய் - பொரிக்கத் தேவையான அளவு, உப்பு - ஒரு சிட்டிகை.</p>
<p style="text-align: center"><img alt="" align="middle" width="450" height="297" src="http://www.vikatan.com/aval/2014/06/ndqyqy/images/14.jpg"></p>
<p class="content">செய்முறை: மைதா மாவுடன் உப்பு, நீர் சேர்த்து பஜ்ஜி மாவு பதத்தில் கெட்டியாக கரைக்கவும். கையில் சிறிதளவு நெய் தடவிக்கொண்டு, பலாப்பழ ஜாமை சிறிய பந்து போல உருட்டி, மைதா கலவையில் முக்கி எடுத்து, சூடான எண்ணெயில் போட்டு பொரித்து எடுக்கவும்.</p>
<p class="content"><span style="color: #ff0000"><strong><u>பலாச்சுளை ஸ்மூத்தி</u></strong></span></p>
<p class="content">தேவையானவை: பலாச்சுளைகள் - 5, பால் - ஒரு கப், சர்க்கரை - கால் கப், தேன் -  சிறிதளவு, ஐஸ்கட்டிகள் - தேவைக்கேற்ப.</p>
<p style="text-align: center"><img alt="" align="middle" src="http://www.vikatan.com/aval/2014/06/ndqyqy/images/15.jpg"></p>
<p class="content">செய்முறை: அடி கனமான பாத்திரத்தில் பால், சர்க்கரை சேர்த்து சுண்டக் காய்ச்சி, ஆறவைக்கவும். பலாச்சுளைகளைப் பொடியாக நறுக்கவும். மிக்ஸி ஜாரில் ஐஸ்கட்டிகள், காய்ச்சி ஆற வைத்த பால், பலாச்சுளைகள் சேர்த்து அடிக்கவும். இதை ஒரு கண்ணாடி டம்ளரில் ஊற்றி, மேலே சிறிதளவு தேன் விட்டு பரிமாறவும்.</p>
<p class="content"><span style="color: #ff0000"><strong><u>பலாப்பழ அப்பளம்</u></strong></span></p>
<p class="content">தேவையானவை: கெட்டியான பலாச்சுளைகள் - 10, காய்ந்த மிளகாய் - 4, பெருங்காயம், உப்பு  - தேவைக்கேற்ப, எண்ணெய் - சிறிதளவு,</p>
<p style="text-align: center"><img alt="" align="middle" width="450" height="324" src="http://www.vikatan.com/aval/2014/06/ndqyqy/images/16.jpg"></p>
<p class="content">செய்முறை: பலாச்சுளைகளை கொட்டை நீக்கி, ஒரு துணியில் கட்டி ஆவியில் வேகவிடவும். ஆறிய பின்பு சுளைகளுடன் உப்பு, பெருங்காயம், காய்ந்த மிளகாய் சேர்த்து தண்ணீர் விடாமல் மிக்ஸியில் கெட்டியாக அரைக்கவும். கையில் எண்ணெய் தடவிக் கொண்டு, கலவையை கொஞ்சம் எடுத்து, எண்ணெய் தடவிய பிளாஸ்டிக் ஷீட்டில் போட்டு தட்டி, வெயிலில் காயவைத்து எடுத்து டப்பாவில் போட்டு வைக்கவும்.</p>
<p class="content">இதை தேவையானபோது எண்ணெயில் பொரித்து சாப்பிடலாம். எண்ணெய் தடவிய வாழை இலை மீது பலாப்பழ கலவையை ஒரு சிறிய உருண்டையாக வைத்து, மேலே மற்றொரு இலையால் மூடி, ஒரு கிண்ணம் வைத்து அழுத்தி, சுற்றியும் இந்த அப்பளத்தை தயாரிக்கலாம்.</p>
<p class="content"><span style="color: #ff0000"><strong><u>பலாச்சுளை சர்ப்ரைஸ்</u></strong></span></p>
<p class="content">தேவையானவை: பலாச்சுளைகள் - 10, முந்திரி, பாதாம் - தலா 5, தேன், நெய் - தேவைக்கேற்ப.</p>
<p style="text-align: center"><img alt="" align="middle" width="420" height="343" src="http://www.vikatan.com/aval/2014/06/ndqyqy/images/17.jpg"></p>
<p class="content">செய்முறை: நெய்யில் முந்திரி, பாதாமை வறுத்து எடுக்கவும். பலாச்சுளையின் நடுவில் உள்ள கொட்டையை நீக்கிவிட்டு அந்த இடத்தில் பொரித்த பாதாம் (அ) முந்திரி வைத்து மூடவும் (ஒரு சுளைக்குள் பாதாம், மற்றொரு சுளைக்குள் முந்திரி என்று மாற்றி, மாற்றி வைத்து மூடவும்). தேனில் பலாச்சுளையை ஊறவிடவும். அரைமணி நேரம் கழித்து எடுத்து சாப்பிடவும்.</p>
<p class="content"><span style="color: #ff0000"><strong><u>பலாச்சுளை இலை அடை</u></strong></span></p>
<p class="content">தேவையானவை: பலாச்சுளைகள் - 20, வெல்லம் - ஒரு கப், அரிசி மாவு - ஒரு கப், தேங்காய்த் துருவல் - தேவைக்கேற்ப, ஏலக்காய்த்தூள் - ஒரு டீஸ்பூன், வாழை இலை - 5, நெய் - 5 டீஸ்பூன்.</p>
<p style="text-align: center"><img alt="" align="middle" width="420" height="330" src="http://www.vikatan.com/aval/2014/06/ndqyqy/images/18.jpg"></p>
<p class="content">செய்முறை: பலாச்சுளையை நெய்யில் வதக்கி ஆறவிட்டு, வெல்லம் சேர்த்து மிக்ஸியில் அரைக்கவும். இதனுடன் ஏலக்காய்த்தூள், அரிசி மாவு சேர்த்துக் கெட்டியாக பிசையவும். வாழை இலையில் நெய் தடவி, பிசைந்த மாவில் இருந்து சிறு உருண்டை எடுத்து தட்டி, மேலே தேங்காய்த் துருவல் தூவி, ஆவியில் வேகவிடவும்.</p>
<p class="content">குறிப்பு: பரிமாறும் வரை அடை, இலையுடனேயே இருக்க வேண்டும்.</p>
<p class="content"><span style="color: #ff0000"><strong>பலாச்சுளை பொரியல்</strong></span></p>
<p class="content">தேவையானவை: பலாச்சுளைகள் - 15, பொடித்த வெல்லம் - கால் கப், ஏலக்காய்த்தூள் - கால் டீஸ்பூன், நெய் - 2 டீஸ்பூன், கறிவேப்பிலை, கடுகு, உளுத்தம்பருப்பு - தாளிக்கத் தேவையான அளவு, காய்ந்த மிளகாய் - ஒன்று, தேங்காய்த் துருவல் - 5 டீஸ்பூன், உப்பு - ஒரு சிட்டிகை.</p>
<p style="text-align: center"><img alt="" align="middle" width="600" height="303" src="http://www.vikatan.com/aval/2014/06/ndqyqy/images/19.jpg"></p>
<p class="content">செய்முறை: பலாச்சுளைகளை பொடியாக நறுக்கவும். வாணலியில் நெய் விட்டு கடுகு, உளுத்தம்பருப்பு, கறிவேப்பிலை, காய்ந்த மிளகாய் தாளித்து... பலாச்சுளைகளை சேர்த்து வதக்கவும். பிறகு, லேசாக தண்ணீர் தெளித்து பலாச்சுளைகளை வேகவிடவும். வெந்த பின்பு பொடித்த வெல்லம், உப்பு, ஏலக்காய்த்தூள், தேங்காய்த் துருவல் சேர்த்து, புரட்டி எடுத்து பரிமாறவும்.</p>
<p class="content"><span style="color: #ff0000"><u><strong>பனானா பைட்</strong></u></span></p>
<p class="content">தேவையானவை: வாழைப்பழம் - ஒன்று, தேங்காய் துருவல் - கால் கப், தயிர் - அரை கப்.</p>
<p style="text-align: center"><img alt="" align="middle" width="460" height="265" src="http://www.vikatan.com/aval/2014/06/ndqyqy/images/20.jpg"></p>
<p class="content">செய்முறை: வாழைப்பழத்தை தோல் உரித்து வட்டமான துண்டுகளாக்கவும். ஒரு ஃபோர்க் ஸ்பூனால் வாழைப்பழத் துண்டை எடுத்து தயிரில் தோய்த்து ஒரு தட்டில் வைக்கவும். இதே போல எல்லா பழத் துண்டுகளையும் அடுக்கி... பிறகு, தேங்காய் துருவலை மேலே தூவி பரிமாறவும்.</p>
<p class="content">குறிப்பு: விருப்பப்பட்டால், துருவிய நட்ஸ் வகைகளை தூவியும் பரிமாறலாம்.</p>
<p class="content"><span style="color: #ff0000"><strong><u>வாழைப்பழ கறி</u></strong></span></p>
<p class="content">தேவையானவை: வாழைப்பழத் துண்டுகள் - ஒரு கப், பச்சை மிளகாய் - 2, மஞ்சள்தூள் - ஒரு சிட்டிகை, இஞ்சித் துருவல் - ஒரு டீஸ்பூன், கடுகு, சீரகம், கறிவேப்பிலை, பெருங்காயத்தூள் - தாளிக்கத் தேவையான அளவு, கொத்தமல்லித் தழை - சிறிதளவு, ஆம்சூர் பவுடர் - ஒரு டீஸ்பூன், எண்ணெய், உப்பு - தேவைக்கேற்ப.</p>
<p style="text-align: center"><img alt="" align="middle" width="460" height="298" src="http://www.vikatan.com/aval/2014/06/ndqyqy/images/21.jpg"></p>
<p class="content">செய்முறை: வாழைப்பழத்தை வட்டமான துண்டுகளாக வெட்டவும். பச்சை மிளகாயை பொடியாக நறுக்கவும். வாணலியில் எண்ணெய் விட்டு கடுகு, சீரகம், கறிவேப்பிலை, இஞ்சித் துருவல், வாழைப்பழத் துண்டுகள், மஞ்சள்தூள், ஆம்சூர் பவுடர் சேர்த்துக் கிளறவும். இதை லேசாக தண்ணீர் தெளித்து வதக்கி... உப்பு, கொத்தமல்லித் தழை சேர்த்துக் கிளறி இறக்கவும்.</p>
<p class="content">இது, சப்பாத்திக்கு தொட்டுக்கொள்ள ஏற்றது.</p>
<p class="content"><span style="color: #ff0000"><strong><u>பனானா பெர்ரி</u></strong></span></p>
<p class="content">தேவையானவை: வாழைப்பழம் - ஒன்று, ஸ்ட்ராபெர்ரி - 5, பால் - ஒரு கப், சர்க்கரை - கால் கப், ஐஸ்கட்டிகள் - தேவைக்கேற்ப.</p>
<p style="text-align: center"><img alt="" align="middle" width="200" height="319" src="http://www.vikatan.com/aval/2014/06/ndqyqy/images/22.jpg"></p>
<p class="content">செய்முறை: வாழைப்பழத்தை தோல் உரித்து துண்டுகளாக்கவும். ஸ்ட்ராபெர்ரியை கழுவி சுத்தம் செய்து துண்டுகளாக்கவும். பாலை காய்ச்சி ஆறவிடவும். பாலுடன் பழத்துண்டுகள், சர்க்கரை, ஐஸ்கட்டிகள் சேர்த்து மிக்ஸியில் அரைத்து, ஃப்ரிட்ஜில் குளிரவைத்து பருகவும்.</p>
<p class="content"><span style="color: #ff0000"><strong><u>சாக்லேட் - வாழைப்பழ ஷேக்</u></strong></span></p>
<p class="content">தேவையானவை: வாழைப்பழம் - ஒன்று, சாக்லேட் பார் - ஒன்று, பால் - ஒரு கப், சர்க்கரை - 10 டீஸ்பூன்.</p>
<p style="text-align: center"><img alt="" align="middle" width="200" height="259" src="http://www.vikatan.com/aval/2014/06/ndqyqy/images/23.jpg"></p>
<p class="content">செய்முறை: வாழைப்பழத்தை தோல் உரித்து துண்டுகளாக்கவும். சாக்லேட்டை துருவவும். பாலைக் காய்ச்சி ஆறவிடவும். வாழைப்பழத் துண்டுகளுடன் சாக்லேட் துருவல், பால், சர்க்கரை சேர்த்து மிக்ஸியில் அரைத்து, டம்ளரில் ஊற்றி, மேலே சிறிதளவு சாக்லேட் துருவல் தூவி குளிரவைத்து பரிமாறவும்.</p>
<p class="content">குட்டீஸ்கள் இதை மிகவும் விரும்பிப் பருகுவர்.</p>
<p class="content"><span style="color: #ff0000"><strong><u>கிரிஸ்பி பனானா</u></strong></span></p>
<p class="content">தேவையானவை: நேந்திரன் வாழை - ஒன்று, மைதா - ஒரு கப், சர்க்கரை - 5 டீஸ்பூன், மஞ்சள்தூள் - ஒரு சிட்டிகை, எண்ணெய், ஓட்ஸ் - தேவைக் கேற்ப, உப்பு - கால் டீஸ்பூன்.</p>
<p style="text-align: center"><img alt="" align="middle" width="450" height="365" src="http://www.vikatan.com/aval/2014/06/ndqyqy/images/24.jpg"></p>
<p class="content">செய்முறை: நேந்திரன் பழத்தை தோல் உரித்து, நடுவில் இரண்டாக வெட்டி, பிறகு பஜ்ஜிக்கு நறுக்குவதுபோல் நீளவாக்கில் நறுக்க வும். ஓட்ஸை ஒரு தட்டில் பரப்பவும். சலித்த மைதாவுடன் உப்பு, மஞ்சள் தூள், சர்க்கரை, நீர் சேர்த்து பஜ்ஜி மாவு போல கரைக்கவும். வெட்டிய வாழைப்பழ துண்டுகளை மாவில் முக்கி எடுத்து தட்டில் வைத்துள்ள ஓட்ஸ் மீது புரட்டி எடுத்து, சூடான எண்ணெயில் போட்டு பொரித்து எடுத்தால்... கிரிஸ்பி பனானா ரெடி!</p>
<p class="content"><span style="color: #ff0000"><strong><u>வாழைப்பழ அப்பம்</u></strong></span></p>
<p class="content">தேவையானவை: வாழைப்பழம் - ஒன்று, மைதா மாவு - ஒரு கப், ஆப்பசோடா - ஒரு சிட்டிகை, தயிர் - கால் கப், நெய் - ஒரு டீஸ்பூன், சர்க்கரை - கால் கப், எண்ணெய் - பொரிக்கத் தேவையான அளவு.</p>
<p style="text-align: center"><img alt="" align="middle" width="450" height="373" src="http://www.vikatan.com/aval/2014/06/ndqyqy/images/25.jpg"></p>
<p class="content">செய்முறை: மைதாவுடன் ஆப்பசோடா, தயிர், மசித்த வாழைப்பழ விழுது, நெய், சர்க்கரை சேர்த்து, கரைக்கவும். இதை ஒரு மணி நேரம் ஊறவிடவும். எண்ணெயை காயவைத்து, கரைத்த மாவில் இருந்து சிறிது சிறிதாக ஊற்றி பொரித்து எடுக்கவும் (அடுப்பை 'சிம்’மில் வைக்கவும்). இது, உள்ளே சாஃப்ட்டாக இருக்கும்.</p>
<p class="content"><span style="color: #ff0000"><strong><u>நேந்திரம் பழம் புரட்டல்</u></strong></span></p>
<p class="content">தேவையானவை: நேந்திரம் பழம் - ஒன்று, நெய் - 4 டீஸ்பூன், தேன் - தேவைக்கேற்ப.</p>
<p style="text-align: center"><img alt="" align="middle" width="500" height="240" src="http://www.vikatan.com/aval/2014/06/ndqyqy/images/26.jpg"></p>
<p class="content">செய்முறை: நேந்திரம் பழத்தை தோல் உரித்து வட்டமான வில்லைகளாக நறுக்கவும். வாணலியில் நெய் விட்டு, நறுக்கிய வில்லைகளைப் போட்டு வதக்கி எடுத்து ஒரு தட்டில் அடுக்கி, மேலே தேனை ஊற்றிப் பரிமாறவும்.</p>
<p class="content">இரும்புச்சத்து நிறைந்த ஹெல்தியான டிஷ் இது.</p>
<p class="content"><span style="color: #ff0000"><strong><u>பனானா - ஐஸ்க்ரீம் டிலைட்</u></strong></span></p>
<p class="content">தேவையானவை: வாழைப்பழம் - ஒன்று, பால் - ஒரு கப், ஐஸ்க்ரீம் - ஒரு கப், சர்க்கரை - 5 டீஸ்பூன், எலுமிச்சைச் சாறு - ஒரு டீஸ்பூன், உப்பு  - ஒரு சிட்டிகை.</p>
<p style="text-align: center"><img alt="" align="middle" width="420" height="348" src="http://www.vikatan.com/aval/2014/06/ndqyqy/images/27.jpg"></p>
<p class="content">செய்முறை: வாழைப்பழத்தை தோல் உரித்து துண்டுகளாக்கவும். இதனுடன் காய்ச்சி ஆற வைத்த பால், சர்க்கரை, உப்பு, எலுமிச்சைச் சாறு சேர்த்து மிக்ஸியில் அடிக்கவும். இதை கிண்ணத்தில் ஊற்றி ஃப்ரிட்ஜில் குளிர வைக்கவும். பரிமாறும்போது இதன் மீது சிறிதளவு ஐஸ்க்ரீம் போட்டு பரிமாறவும்.</p>
<p class="content"><span style="color: #ff0000"><strong><u>வாழைப்பழம் - பிஸ்கட் ஃபொலட்</u></strong></span></p>
<p class="content">தேவையானவை: கேரட் - ஒன்று, வாழைப்பழம் - ஒன்று, பிஸ்கட் - ஒரு பாக்கெட், முந்திரி - 10, நெய் - ஒரு டீஸ்பூன், சர்க்கரை - 5 டீஸ்பூன்</p>
<p style="text-align: center"><img alt="" align="middle" width="420" height="351" src="http://www.vikatan.com/aval/2014/06/ndqyqy/images/28.jpg"></p>
<p class="content">செய்முறை: கேரட்டை கழுவி சுத்தம் செய்து துண்டுகளாக்கவும். வாழைப்பழத்தை தோல் உரித்து துண்டுகளாக்கவும். நெய்யில் முந்திரியை வறுத்து எடுக்கவும். கேரட், வாழைப்பழத் துண்டுகளுடன் சர்க்கரை சேர்த்து மிக்ஸியில் நைஸாக அரைக்கவும். ஒரு தட்டில் பிஸ்கட்டுகளைப் பரப்பி, அதன் மீது அரைத்த கலவையைத் தடவி, மேலே முந்திரியை வைத்து, பரிமாறவும்.</p>
<p class="content"><span style="color: #ff0000"><strong><u>முக்கனி பாயசம்</u></strong></span></p>
<p class="content">தேவையானவை: மா, பலா, வாழை துண்டுகள் (சேர்த்து) - ஒரு கப், பால் - 2 கப், சர்க்கரை - ஒன்றரை கப், வெனிலா எசன்ஸ் - ஒரு டீஸ்பூன், நெய் - 2 டீஸ்பூன், முந்திரி - 5.</p>
<p style="text-align: center"><img alt="" align="middle" width="420" height="256" src="http://www.vikatan.com/aval/2014/06/ndqyqy/images/29.jpg"></p>
<p class="content">செய்முறை: நெய்யில் முந்திரியை வறுத்து எடுக்கவும். அதே நெய்யில் மாம்பழத் துண்டுகளையும், வாழைப்பழத் துண்டுகளையும் சேர்த்து வதக்கி எடுக்கவும். பலாச்சுளைகளை தனியே வேகவைக்கவும். பாலுடன் சர்க்கரை சேர்த்துக் கொதிக்கவிடவும். பால் நன்கு சுண்டும்போது பழங்களை நன்கு மசித்துச் சேர்த்து, ஒரு கொதிவிட்டு இறக்கவும். இதனுடன் எசன்ஸ் சேர்த்து, வறுத்த முந்திரியால் அலங்கரித்து பரிமாறவும்.</p>
<p class="content"><span style="color: #ff0000"><strong><u>ஆப்பிள் - வாழைப்பழ ஃப்யூரி</u></strong></span></p>
<p class="content">தேவையானவை: ஆப்பிள் - ஒன்று, வாழைப்பழம் - ஒன்று.</p>
<p style="text-align: center"><img alt="" align="middle" width="450" height="335" src="http://www.vikatan.com/aval/2014/06/ndqyqy/images/30.jpg"></p>
<p class="content">செய்முறை: ஆப்பிளை தோல் சீவி துண்டுகளாக்கி ஆவியில் வேகவைக்கவும் (நீரில் போட்டும் வேகவைக்கலாம்). வாழைப்பழத்தை தோல் உரித்து துண்டுகள் ஆக்கவும். வேகவைத்த ஆப்பிள் துண்டுகளுடன் வாழைப்பழ துண்டுகளை சேர்த்து மிக்ஸியில் அரைத்து கிண்ணத்தில் ஊற்றவும். 6 மாதம் நிரம்பிய குழந்தைகளுக்கு ஏற்ற உணவு இது.</p>
<p class="content">தொகுப்பு: <span style="color: #ff9900">பத்மினி</span>  படங்கள்:<span style="color: #ff9900"> எம்.உசேன்  </span>ஃபுட் டெகரேஷன்:<span style="color: #ff9900"> 'செஃப்’ ரஜினி</span></p>
<p class="content"><span style="color: #ff0000"><strong><u>ஆச்சி கிச்சன் ராணி</u></strong></span></p>
<p class="content"><span style="color: #0000ff"><strong>இறால் - கேரட் வடை</strong></span></p>
<p class="content">தேவையானவை: இறால் - 250 கிராம், சோம்புத்தூள் - 2 டீஸ்பூன், பெரிய வெங்காயம் - 2, கேரட் - ஒன்று, இஞ்சி - சிறிய துண்டு, பூண்டு - 10 பல், ஆச்சி மட்டன் மசாலா தூள் - ஒரு டீஸ்பூன், ரொட்டித்தூள் - ஒரு டேபிள்ஸ்பூன், எலுமிச்சைச் சாறு - ஒரு டீஸ்பூன், கொத்தமல்லித்தழை - சிறிதளவு, பச்சை மிளகாய் - 4, எண்ணெய் - 300 கிராம், உப்பு - தேவைக்கேற்ப.</p>
<p class="content">செய்முறை: இறாலை நன்கு சுத்தம் செய்து, கழுவி, தண்ணீரை வடிகட்டி பிழிந்து வைக்கவும். கொத்தமல்லித் தழையைப் பொடியாக நறுக்கவும். வெங்காயத்தை தோலுரித்து துருவி வைக்கவும். கேரட்டையும் துருவி வைக்கவும். இஞ்சி, பூண்டு இரண்டையும் தோலுரித்து விழுதாக அரைத்துக்கொள்ளவும்.</p>
<p style="text-align: center"><img alt="" align="middle" width="600" height="338" src="http://www.vikatan.com/aval/2014/06/ndqyqy/images/p129.jpg"></p>
<p class="content">இறாலையும், பச்சை மிளகாயையும் சேர்த்து கொரகொரப்பாக அரைத்து, அத்துடன் எலுமிச்சைச் சாறு, சோம்புத்தூள், வெங்காயத் துருவல், கேரட் துருவல், கொத்தமல்லித் தழை, ஆச்சி மட்டன் மசாலா தூள், இஞ்சி - பூண்டு விழுது, உப்பு, ரொட்டித்தூள் ஆகியவற்றை சேர்த்து நன்றாகப் பிசையவும். அடுப்பில் வாணலியை வைத்து, எண்ணெயை ஊற்றி, காய்ந்ததும் இறால் கலவையை தேவையான அளவு எடுத்து வட்டமாகத் தட்டி, எண்ணெயில் போட்டு, இரண்டு பக்கமும் திருப்பிப் போட்டு பொன்னிறமாக பொரித்து எடுத்ததால்...  அசத்தல் சுவையில் இறால் வடை தயார்.</p>
<p style="text-align: right"><span style="color: #ff0000"><strong>பி.கார்த்திகா ராணி, காஞ்சிபுரம்</strong></span></p>
<p style="text-align: right"><span style="color: #ff0000"><strong>படம்: ஆ.முத்துக்குமார்</strong></span></p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">ஆச்சி மசாலா வழங்கும் வாசகிகள் கைமணம்</div>
<div class="subtitle1">சாமை கொழுக்கட்டை... சபாஷ்! </div>
<div class="subtitle2">வாசகிகள் பக்கம், படங்கள் : எம்.உசேன் </div>
<div class="subtitle3"></div>
<div class="content" style="border-top:1px solid #DDD;">
<p style="text-align: right"><span style="color: #ff9900"><strong>ஒவ்வொன்றுக்கும் பரிசு: <img id="rupee_symbol" width="7" height="10" alt="" src="http://www.vikatan.com/images/rupee_symbol.png"> 200  </strong> </span></p>
<p class="content"><span style="color: #ff0000"><strong>வாசகிகளின் குறிப்புகளைத் தேர்ந்தெடுத்து, சமைத்து வழங்கியிருப்பவர் 'சுவையரசி’ சாந்தி விஜயகிருஷ்ணன் </strong></span></p>
<p style="text-align: center"><span style="color: #0000ff"><u><strong>சாமை  குதிரைவாலி நீர்க்கொழுக்கட்டை </strong></u></span></p>
<p class="content"><span style="color: #800000"><strong>தேவையானவை: </strong></span>சாமை, குதிரைவாலி - தலா 100 கிராம், ஓட்ஸ், சம்பா ரவை, பச்சரிசி - தலா 3 டீஸ்பூன், முழு உளுத்தம்பருப்பு, துவரம்பருப்பு, கடலைப்பருப்பு, - தலா ஒரு டீஸ்பூன், கடுகு, உளுத்தம்பருப்பு (தாளிக்க) - தலா அரை டீஸ்பூன், பச்சை மிளகாய் - 4, தேங்காய்த் துருவல் - 2 டீஸ்பூன், மிளகு, சீரகம் - தலா ஒரு டீஸ்பூன், சமையல் எண்ணெய் - 3 டீஸ்பூன், கறிவேப்பிலை - 2 ஆர்க்கு, பெருங்காயம் - சிறிதளவு, உப்பு -  தேவைக்கேற்ப.</p>
<p style="text-align: center"><img align="middle" width="600" height="293" alt="" src="http://www.vikatan.com/aval/2014/06/ndqyqy/images/p70.jpg"></p>
<p class="content"><span style="color: #800000"><strong>செய்முறை:</strong></span> சாமை முதல் கடலைப்பருப்பு வரை கொடுத்துள்ள அனைத்தையும் மிக்ஸியில் போட்டு 3 நிமி டங்கள் அரைக்கவும் (சன்ன ரவை போல). கடைசியில் மிளகு - சீரகம் போட்டு ஒரு சுற்று சுற்றி எடுக்கவும். வாணலியில் 3 டீஸ்பூன் எண்ணெய்  விட்டு... கடுகு, உளுத்தம்பருப்பு, நீளவாக்கில் கீறிய பச்சை மிளகாய் போட்டு தாளித்து, கறிவேப்பிலை சேர்த்து தண்ணீர் விட்டு, உப்பு போட்டு கொதிக்கவிடவும். இதனுடன் அரைத்ததை சேர்த்துக் கிளறி...  தேங்காய் துருவல் போட்டு மேலும் கிளறி இறக்கவும். பெருங்காயத்தை சிறிதளவு தண்ணீரில் கரைத்து சேர்க்கவும். ஆறிய பின் சிறு பிடிகொழுக்கட்டைகளாகப் பிடித்து, ஆவியில் வேகவிட்டு எடுக்கவும்.</p>
<p class="content">மிகவும் சத்தான, இரவு நேர உணவு இது. காரச் சட்னி இதற்கு நல்ல காம்பினேஷன்.</p>
<p style="text-align: right"><span style="color: #ff6600"><strong>- சந்திரா ஜானகிராமன், மயிலாப்பூர் </strong></span></p>
<p style="text-align: center"><span style="color: #0000ff"><u><strong>தேசி டவ்நட்</strong></u></span></p>
<p class="content"><span style="color: #800000">தேவையானவை: </span>சன்ன ரவை - ஒரு கப், மைதா - கால் கப், வெண்ணெய் - 50 கிராம், பால் - அரை கப், சர்க்கரைப் பொடி - கால் கப், மில்க் சாக்லேட் - 50 கிராம், எண்ணெய் - பொரிக்கத் தேவையான அளவு.</p>
<p style="text-align: center"><img align="middle" width="600" height="315" alt="" src="http://www.vikatan.com/aval/2014/06/ndqyqy/images/p70a.jpg"></p>
<p class="content"><span style="color: #800000">செய்முறை:</span><span style="color: #ff6600"> </span>ரவை, மைதா, வெண்ணெய் மூன்றையும் சேர்த்து நன்றாக கலக்கவும். பால்விட்டு கெட்டியாக பிசையவும். கிரிக்கெட் பந்து அளவு மாவை எடுத்து, நீளவாக்கில் உருட்டவும். தேவையான அளவில் வட்டமாக சுற்றி இரண்டு முனைகளையும் ஒட்டவும்.        </p>
<p class="content">பிறகு, இதை சூடான எண்ணெயில் பொரிக்கவும். சர்க்கரைப் பொடி, சாக்லெட் துருவல் தூவி அலங்கரிக்கவும்.</p>
<p style="text-align: right"><span style="color: #ff6600"><strong>- பார்வதி, பெங்களூரு</strong></span></p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">குட்டீஸ் குறும்பு! </div>
<div class="subtitle1">வாசகிகள் பக்கம் </div>
<div class="subtitle2"></div>
<div class="content" style="border-top:1px solid #DDD;">
<p style="text-align: right"><span style="color: #ff0000"><strong>ஒவ்வொன்றுக்கும் பரிசு: <img id="rupee_symbol" alt="" width="7" height="10" src="http://www.vikatan.com/images/rupee_symbol.png"> 200 </strong></span></p>
<p class="content"><span style="color: #0000ff"><strong>'நயன்தாரா வீட்டுல தண்ணி வருது!’ </strong></span></p>
<p class="content"><span style="color: #ff0000"><strong>அ</strong></span>ன்று குடிநீர் இணைப்புக் குழாயில் அரை மணி நேரத்தில் தண்ணீர் நின்றுவிட்டதால், கடுப்பில் இருந்தேன். வெளியே சென்றிருந்த என் பேத்தி விஷாலினி ஓடிவந்து, ''பாட்டி... நயன்தாரா வீட்டுல தண்ணி வருதாம்!'' என்று பரபரப்புடன் கூறினாள். குழம்பியபடியே வெளியே போய் விசாரித்தேன். 'நாயனக்காரர் வீட்டுலே தண்ணி வருது’ என்று யாரோ பேசிக்கொண்டிருந்ததை, சரியாக காதில் வாங்காமல், அவள் 'நயன்தாரா’ என்று சொல்லியிருக்கிறாள். இதைக் கேள்விப்பட்டு, எங்கள் தெருவே தண்ணீர் கஷ்டத்தை மறந்து சிரித்தது.</p>
<p style="text-align: right"><span style="color: #ff6600">- சுப்புலட்சுமி சம்பத், மல்லசமுத்திரம்</span></p>
<p class="content"><span style="color: #0000ff"><strong><img align="right" width="300" height="279" alt="" src="http://www.vikatan.com/aval/2014/06/ndqyqy/images/p66.jpg">எலெக்ஷன் ஜோக்!</strong></span></p>
<p class="content">தேர்தலில் வாக்களிப்பது பற்றி சமீபத்தில் எங்கள் வீட்டில் நாங்கள் பேசிக்கொண்டிருந்தோம். என் தம்பியின் நான்கு வயது மகன், அதை உன்னிப்பாக கவனித்தான். நான், எனது கைவிரலைக் காட்டி ''நாளைக்கு எங்களோட விரல்ல மை வைப்பாங்க'’ என அவனிடம் சொன்னேன். உடனே அவன், ''வாயை 'ஆ...’னு திறந்து காட்டினா, சொட்டு மருந்து விடுவாங்களா?'' என்று போலியோ சொட்டு மருந்து விடுவதை நினைவில் கொண்டு கேட்கவும்...  வீட்டில் ஒரே சிரிப்பலைதான்!</p>
<p style="text-align: right"><span style="color: #ff6600">- ஆர்.ஜெயலட்சுமி, திருநெல்வேலி</span></p>
<p class="content"><span style="color: #0000ff"><strong>''நாங்க பாஸ்...  ஆனா டீச்சர்..?’</strong></span></p>
<p class="content">சென்ற வருடம், எல்.கே.ஜி-யில் இருந்து யு.கே.ஜி-க்கு உயர்த்தப்பட்ட என் அக்கா மகன் கோகுல், சம்மர் லீவுக்குப் பிறகு ஸ்கூல் சென்று திரும்பி வந்தான். அவனிடம், ''எல்.கே.ஜி-யில் எல்லாம் பாஸ் ஆயிட்டாங்களா?'' என்று கேட்டேன். அதற்கு அவன், ''எல்லாரும் பாஸாயிட்டோம்... ஆனா, அந்த டீச்சர் மட்டும் எல்.கே.ஜி கிளாஸ்லயே இருக்காங்க. சரியா படிக்கல போலிருக்கு'' என்று கவவையுடன் கூற... அவன் சிந்தனை திறமையும், அக்கறையையும் எண்ணி வியந்து சிரித்தோம்.</p>
<p style="text-align: right"><span style="color: #ff6600"><strong>- ஜி.விஜயலட்சுமி, கும்பகோணம்</strong></span></p>
<p class="content"><span style="color: #0000ff"><strong>பாசக்காரச் சுட்டி !</strong></span></p>
<p class="content">சில மாதங்களுக்கு முன் எனக்கு வளைகாப்பு நடந்தது. நிகழ்ச்சிக்கு வந்திருந்த என் நான்கு வயது அக்கா மகன், என் வயிற்றைப் பார்த்துவிட்டு... ''சித்தி! உன் வயிறு ஏன் இப்படி குண்டா இருக்கு... வயித்த வலிக்குதா... பெருசா பலூன் மாதிரி இருக்கே... சீக்கிரமா டாக்டர்கிட்ட போய் ஊசி போட்டுட்டு வாங்க! இல்லேனா 'டமார்’னு வெடிச்சிடும்!'' என்று பதற்றத்துடன் அடுக்கிக்கொண்டே போக... ''வயித்துல பாப்பா இருக்கறதாலதான் வயிறு பெருசா இருக்கு. பாப்பா பிறந்ததும் சின்னதாயிடும்'’ என்று விளக்கம் கொடுத்து, அவனை அமைதிப்படுத்தினோம். இதை அவ்வப்போது நினைத்துப் பார்த்து சிரிப்பதோடு... அந்தப் பிஞ்சு உள்ளத்தில் நிரம்பியிருந்த அக்கறையை நினைத்து நெகிழ்ச்சியிலும் திளைப்பேன்!</p>
<p style="text-align: right"><span style="color: #ff6600">- கே.ஜெயலஷ்மி, காரம்பாக்கம்</span></p>
</div>
</div> </div>

		
		<div class="footer">
		
			<div class="next">
				<img  src="../../next.gif"/>
			</div>

			<div class="prev">
				<img src="../../prev.gif"/>
			</div>

			<div class="pageNumber">
				<span></span>
			</div>

		</div>

		</Body>
	</HTMl>
