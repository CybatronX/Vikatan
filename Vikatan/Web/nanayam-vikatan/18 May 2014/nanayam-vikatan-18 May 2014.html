	<HTML>
		<Head>
			<meta http-equiv="Content-Type" content="text/html;charset=utf-8" >

			<link rel="stylesheet" href="http://code.jquery.com/mobile/1.4.0/jquery.mobile-1.4.0.min.css" />

			<script src="http://code.jquery.com/jquery-1.9.1.min.js"></script>

			<style>
				.title1 {text-align:center;font-size:40px;color:dimgray;}
				.subtitle1{text-align:center;font-size:25px;color:dimgray;}
				.subtitle2{text-align:center;font-size:15px;color:dimgray;}
				.subtitle3{text-align:center;font-size:15px;color:dimgray;}
				.pageNumber>span{text-align:center;font-size:30px;color:dimgray;}

				.AjayPageDiv {
					display:none;
					margin-bottom:30px;
					font-size:30px;
					color:dimgray;
				}

				.next{
					float:right;
					height:50px;
					width:100px;
				}

				.next>img{
					width:100%;
					height:100%;
				}

				.prev{
					float:left;
					height:50px;
					width:100px;
				}

				.prev>img{
					width:100%;
					height:100%;
				}

				.pageNumber{
					margin-left:40%;
					float:left;
				}


			</style>

			<script type="text/javascript" >
			$( document ).ready(function() {
				$('div.AjayPageDiv').filter(":first").css("display","block");
				
				var pages = $('div.AjayPageDiv');
				var totalPages = pages.length;
				var currentPageNumber = 0;

				$('div.pageNumber>span').text("Page:" + (currentPageNumber+1) + "/" + totalPages );

				$('div.next').click(function(){
					if(currentPageNumber+1 < totalPages)
					{
						$(pages[currentPageNumber]).hide();
						$(pages[currentPageNumber+1]).show();
						currentPageNumber += 1;
						$('div.pageNumber>span').text("Page:" + (currentPageNumber+1) + "/" + totalPages );
					}
				 });

				 $('div.prev').click(function(){
				 	if(currentPageNumber >0)
				 	{
				 		$(pages[currentPageNumber]).hide();
						$(pages[currentPageNumber-1]).show();
						currentPageNumber -= 1;
						$('div.pageNumber>span').text("Page:" + (currentPageNumber+1) + "/" + totalPages );
				 	}
				 });

			});
			</script>

		</Head>
		<Body>
		<div class="header">
		
			<div class="next">
				<img  src="../../next.gif"/>
			</div>

			<div class="prev">
				<img src="../../prev.gif"/>
			</div>
		</div>


			<div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">முறைகேட்டைத் தடுத்து நம்பிக்கையை வளர்த்திடுங்கள்! </div>
<div class="subtitle1"></div>
<div class="content" style="border-top:1px solid #DDD;">
<p style="text-align: right"><span style="color: #800080">ஹலோ வாசகர்களே..! </span></p>
<p class="content">என்.எஸ்.இ.எல் சந்தையில் நடந்த முறைகேடு தொடர்பாக, இந்தச் சந்தையை உருவாக்கி நடத்திவந்த ஜிக்னேஷ் ஷாவை மும்பை காவல்துறையின் பொருளாதாரக் குற்றப்பிரிவு பத்து மாதம் கழித்து <img alt="" align="left" width="88" height="108" src="http://cdnw.vikatan.com/nanayam/2014/05/mzeyzj/images/nav05c.jpg">இப்போதுதான் கைது செய்திருக்கிறது.    </p>
<p class="content">பங்குச் சந்தையைக் கட்டுப்படுத்த செபி என்கிற அமைப்பு இருப்பதுபோல, என்.எஸ்.இ.எல் என்னும் ஸ்பாட் சந்தையைக் கட்டுப்படுத்த எந்த அமைப்பும் இல்லை என்பதைத் தெளிவாகத் தெரிந்துகொண்டுதான் இந்த முறைகேட்டை செய்திருக்கிறார் ஜிக்னேஷ் ஷா என்கிறார்கள் சிலர்.</p>
<p class="content">இது உண்மையே என்று நம்பும் அளவுக்கு இருப்பில் இல்லாத பொருட்களை எல்லாம் ஒன்றுக்குப் பலமுறை விற்று, மக்கள் பணத்தைச் சூறையாடி இருக்கிறார்கள் ஜிக்னேஷ் ஷாவும், அவருக்கு நெருக்கமான வேறு சிலரும். இதனால் மக்களின் பணம் 5,600 கோடி ரூபாய் பாழாய்ப் போயிருக்கிறது.</p>
<p class="content">இந்தப் பிரச்னையில் இனி அரசாங்கம் செய்யவேண்டியது இரண்டே இரண்டு விஷயங்கள்தான். முதலாவது, ஜிக்னேஷ் ஷாவிடம் நன்கு விசாரணை நடத்தி, மக்கள் பறிகொடுத்த 5,600 கோடி ரூபாயை அவரிடமிருந்து பிடுங்கி, உரியவர்களுக்குத் திரும்பத் தரவேண்டும். இதற்காக ஜிக்னேஷ் ஷாவுக்குச் சொந்தமான எல்லா சொத்துக்களையும் விற்கத் தயங்கக்கூடாது. மக்களிடமிருந்து திரட்டப்பட்ட முதலீட்டை  திருப்பித்தரச் சரியான திட்டத்தைக் கொடுக்கத் தவறிய சஹாரா குழுமத்தின் தலைவர் சுப்ரதோ ராயை உச்ச நீதிமன்றம் கையாளுவதைப்போல, என்.எஸ்.இ.எல் விஷயத்திலும் செய்தால் மட்டுமே மக்களின் பணம் திரும்பக் கிடைக்கும். இனி, இந்தத் தவறை செய்யவே கூடாது என்கிற பயமும் எல்லாருக்கும் வரும்.</p>
<p style="text-align: center"><img alt="" width="600" height="449" src="http://cdnw.vikatan.com/nanayam/2014/05/mzeyzj/images/nav05a.jpg"></p>
<p class="content">இரண்டாவது விஷயம், அப்பாவி மக்கள் முதலீடு செய்யும் எல்லா அமைப்புகளையும் கண்காணிக்கிற வேலையை அரசாங்கம் கட்டாயம் செய்தாக வேண்டும். சாதாரணச் சீட்டுத் திட்டமானாலும் சரி, கோடிகளில் புரளும் நிதிச் சந்தையானாலும் சரி, அதன் நடவடிக்கைகளை அரசாங்கம் தொடர்ந்து கண்காணித்து, தவறு நடக்காதபடி நடவடிக்கை எடுக்க வேண்டும். இதைச் செய்வதன் மூலமே மக்கள் பணம் பாதுகாப்பாக இருப்பதோடு, முதலீட்டுச் சந்தை மீது மக்கள் நம்பிக்கை இழக்காமல் இருப்பார்கள்.</p>
<p class="content">இந்த இரண்டு விஷயங்களையும் அரசாங்கம் செய்யத் தவறும்பட்சத்தில் கொள்ளையர்களின் கூடாரம்தான் கொழிக்கும். இதனால் நாட்டின் பொருளாதார வளர்ச்சிதான் பாதிக்கப்படும் என்பதை மறக்கக் கூடாது!  </p>
<p style="text-align: right"><span style="color: #993300">- ஆசிரியர்.</span></p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">ஹலோ வாசகர்களே</div>
<div class="subtitle1"></div>
<div class="content" style="border-top:1px solid #DDD;">
<p style="text-align: center"><img alt="" src="http://cdnw.vikatan.com/nanayam/2014/05/mzeyzj/images/nav04a.jpg"></p>
<p class="content"> </p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">முக்கிய புள்ளிவிவரங்கள்: தலைகீழாக மாறுவது ஏன்? </div>
<div class="subtitle1">இரா.ரூபாவதி </div>
<div class="subtitle2"></div>
<div class="content" style="border-top:1px solid #DDD;">
<p class="content">நம் நாட்டின் தொழில் உற்பத்தி நிலவரம், மொத்த விலை குறியீடு, சில்லறை விலைக் குறியீடு எனப் பல புள்ளிவிவரங்களை வெளியிடுகிறது அரசாங்கம்.   இப்படி வெளியிடப்படும் புள்ளிவிவரங்களை சில மாதங்களுக்குப்பின் பல மாற்றங்களைச் செய்து மீண்டும் வெளியிடுவதைக்கண்டு பலரும்  அதிர்ச்சி அடைந்து, குழம்பிப் போயிருக்கிறார்கள்.</p>
<p class="content">உதாரணமாக, 2013-ம்  ஆண்டு மார்ச் மாதம் முக்கிய 8 துறைகளின் வளர்ச்சி 3.2% என அறிவிக்கப்பட்டது. ஆனால், இந்த விவரம் ஓராண்டு கழித்து  7% என மாற்றி அறிவிக்கப்பட்டிருக்கிறது. இதேபோல 2013, பிப்ரவரியில் வளர்ச்சி மைனஸ் 1.3% என அறிவிக்கப்பட்டு, பின்னர் 2.3% என மாற்றி அறிவிக்கப்பட்டது. 2013-ம் ஆண்டு ஜனவரியில் 3.7 சதவிகிதமாக அறிவிக்கப்பட்ட வளர்ச்சி பின்பு 8.3 சதவிகிதமாக மாற்றி வெளியிடப்பட்டது.</p>
<p class="content">அரசுத் துறைகள் வெளியிடும் புள்ளிவிவரங்கள் இப்படி மாறினால், எப்படி சரியான திட்டங்களைத் தீட்டமுடியும்? அரசு வெளியிடும் புள்ளிவிவரங்கள் ஏன் மாறுகிறது, இவை மாறாமல் இருக்க என்ன செய்ய  வேண்டும் என சென்னையைச் சேர்ந்த பொருளாதார நிபுணர் டி.பி.கபாலியிடம் கேட்டோம். விளக்கமாக எடுத்துச் சொன்னார் அவர்.</p>
<p class="content">''புள்ளிவிவரங்கள்தான் நாட்டின் முதுகெலும்பு என்றே சொல்லலாம். ஏனெனில் இவற்றின் அடிப்படையில்தான் பொருட்களின் விலை முதல் வட்டி விகிதம் வரை அனைத்தும் நிர்ணயிக்கப்படுகிறது. இந்த புள்ளிவிவரங்களில் தவறு ஏற்படுவதன்மூலம் இதை அடிப்படையாக வைத்து போடப்படும் பல திட்டங்களும் தவறாக சென்றுவிட வாய்ப்பு இருக்கிறது. இதனால் இந்தத் திட்டங்களுக்கு ஒதுக்கப்படும் நிதியும் வீணாகிறது. மக்களின் தேவையை அரசாங்கத்தால் சரியாகத் தெரிந்துகொள்ள முடியாமலும் போகிறது.</p>
<p style="text-align: center"><img alt="" width="600" height="339" src="http://cdnw.vikatan.com/nanayam/2014/05/mzeyzj/images/nav19a.jpg"></p>
<p class="content">இந்த புள்ளிவிவரங்கள், மாதிரிகள் மூலமாகவே சேகரிக்கப்படுகிறது. அதாவது, நாட்டின் ஆயிரம் தொழிற்சாலைகள் உள்ளது எனில், அதில் 100 தொழிற்சாலைகளில் தகவலைத் திரட்டி, அதை ஆய்வு செய்து, அதில் கிடைக்கும் தகவல்களை அனைத்துக்கும் பொதுவானதாக மாற்றி வெளியிடுகிறார்கள் என்பதை நாம் முதலில் புரிந்துகொள்ள வேண்டும். மேலும், புள்ளிவிவரங்கள் முதல் நிலை, இடைநிலை, இறுதிநிலை என மூன்று நிலைகளைக் கடந்து வரும்போது சிற்சில மாற்றங்களுக்கு உட்படுவது இயல்பானதே.</p>
<p class="content">ஆனால், இந்த மாற்றம் என்பது 2.5-லிருந்து 2-ஆகவோ அல்லது 3-ஆக மாறினால், அது பெரிய தவறு அல்ல. ஆனால், 2.5-லிருந்து 7-ஆகவோ அல்லது மைனஸ் 3-ஆகவோ மாறினால் அதை எப்படி ஏற்றுக்கொள்வது?  ஆனால், அரசு வெளியிடும் புள்ளிவிவரங்கள் இந்த நிலையில்தான் இருக்கிறது.</p>
<p class="content">இந்த முக்கியமான புள்ளிவிவரங்களை மத்திய புள்ளியியல் அமைப்பு (Central Statistical Organisation) மற்றும் தேசிய புள்ளியியல் அமைப்பு (National Sample Survey Organisation)சேகரிக்கும். வேறு <img alt="" align="left" width="178" height="221" src="http://cdnw.vikatan.com/nanayam/2014/05/mzeyzj/images/nav19d.jpg">சில புள்ளிவிவரங்கள் சேகரிக்கும் வேலையை அவுட்சோர்ஸ் செய்துவிடுவார்கள். இதில்தான் தவறு நடக்க வாய்ப்புள்ளது. இந்த வேலையை செய்யும் நிறுவனங்கள்,  புள்ளிவிவரங்களின் முக்கியத்துவத்தை புரிந்துகொள்ளாமல் ஏனோதானோ என்று செய்துவிடுவதற்கு  வாய்ப்புள்ளது. அதாவது, ஒரு இடத்தைக் குறித்த கள ஆய்வு செய்யாமலே, செய்துவிட்டதாக தகவல் தர வாய்ப்புண்டு.</p>
<p class="content">புள்ளிவிவரங்கள் குறித்த தகவல்களைத் தருகிறவர்கள் தவறான தகவலை தருவதும் இன்னொரு முக்கிய காரணம். நிறுவனங்களின் உற்பத்தி, விற்பனை விவரங்களைச் சேகரிக்கும்போது அவர்கள் தகவலை தவறாகக் கொடுக்கலாம். அதனாலும் இந்த புள்ளிவிவரங்கள் தவறாகச் செல்ல வாய்ப்புண்டு.  </p>
<p class="content">இப்படி சேகரித்த தகவலை ஆய்வுசெய்து மாதிரி நிலையிலிருந்து ஒட்டுமொத்த பொருளாதாரத்தின் உற்பத்தி நிலை அல்லது விலைவாசி நிலையை கணிக்கும்போது மிகவும் துல்லியமாக புள்ளிவிவர உத்திகளைப் பயன்படுத்த  வேண்டும். ஏனென்றால், புள்ளிவிவர ஆய்வில் பல உத்திகள் உள்ளன. அடிப்படை தகவல் மற்றும் ஆய்வு நோக்கத்தின் அடிப்படை உத்தியை தேர்ந்தெடுக்க வேண்டும்.</p>
<p class="content">வெளிநாடுகளில் தகவல் திரட்டுவதற்காக அரசு மற்றும் தனியார் ஏஜென்ஸிகள் உள்ளன. இந்த ஏஜென்ஸிகள் சேகரித்துத் தரும் புள்ளிவிவரங்களில்கூட சில மாற்றங்கள் ஏற்பட வாய்ப்புள்ளது. ஆனால், அது மிகப் பெரிய மாற்றமாக இருக்காது. அவர்களின் புள்ளிவிவரத் துறை நூறு ஆண்டுகளுக்கு மேல் இந்த வேலையைச் செய்வதால், சிறுதவறு ஏற்பட்டாலும் உடனே அதைத்  திருத்திக் கொள்கிறார்கள். ஆனால், இந்தியாவில் புள்ளியியல் துறையின் வரலாறு ஐம்பது ஆண்டுகளுக்குள்தான். இந்தத் துறையில் பல முக்கிய மாற்றங்களை முதலில் கொண்டுவர வேண்டும்.  </p>
<p class="content">புள்ளியியல் துறையில் அடிப்படை வருடம் என்பது 2004-05-ஆக உள்ளது. ஆனால், இந்த பத்து வருடங்களில் இந்தியாவில் மிகப் பெரிய மாற்றங்கள் தொழில் துறையில் நடந்துள்ளது. உதாரணமாக, பத்து வருடத்துக்குமுன் ஸ்ரீபெரும்புதூரில் ஒரு சில கம்பெனிகள் மட்டுமே இருந்தன. ஆனால், இப்போது பல நூறு கம்பெனிகள் அங்கு உள்ளன. இந்தத் தகவல்களை அப்டேட் செய்ய அதிகாரிகள் தவறும்போது, அதன்மூலம் கிடைக்கும் தகவல்கள் மீண்டும் மாறவே வாய்ப்பு அதிகம்.</p>
<p style="text-align: center"><img alt="" width="600" height="286" src="http://cdnw.vikatan.com/nanayam/2014/05/mzeyzj/images/nav19c.jpg"></p>
<p class="content">மேலும், புள்ளியியல் துறையில் இருக்கும் அதிகாரிகள் நேரடியாகக் கள ஆய்வு செய்யவேண்டும். அவுட்சோர்ஸிங் தந்து விட்டோம்; இனி அதுபற்றி கவலைபடத் தேவையில்லை என்று நினைக்கக்கூடாது. குறைந்தபட்சம், தகவல் திரட்டப்படும் மாவட்டத் தலைநகரங்களுக்காவது நேரடியாகச் செல்லவேண்டும். அப்போதுதான் உண்மையான நிலையைத் தெரிந்துகொள்ள முடியும்'' என்றார் டி.பி.கபாலி.</p>
<p style="text-align: center"><img alt="" width="322" height="416" src="http://cdnw.vikatan.com/nanayam/2014/05/mzeyzj/images/nav19b.jpg"></p>
<p class="content">நாட்டின் தலைவிதியை இந்த புள்ளிவிவரங்கள் நிர்ணயம் செய்வதால், இதில் தவறு ஏற்படுவதை அரசாங்கம் அனுமதிக்கவே கூடாது.</p>
<p style="text-align: right"><span style="color: #993300">படம்: எம்.உசேன்</span></p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">கேட்ஜெட்</div>
<div class="subtitle1"></div>
<div class="content" style="border-top:1px solid #DDD;">
<p style="text-align: center"><img width="600" height="797" alt="" src="http://cdnw.vikatan.com/nanayam/2014/05/mzeyzj/images/nav50a.jpg"></p>
<p class="content"> </p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">ஹோம் பட்ஜெட் : வரவுக்குள் செலவை அடக்கும் ரகசியங்கள்! </div>
<div class="subtitle1">பெண்களுக்கான நிதி நிர்வாக வழிகாட்டி! </div>
<div class="subtitle2">இரா.ரூபாவதி </div>
<div class="subtitle3"></div>
<div class="content" style="border-top:1px solid #DDD;">
<p class="content">பட்ஜெட் போடுவதன் அவசியம் குறித்து கடந்த வாரம் ஹோம் பட்ஜெட் பகுதியில் விளக்கமாக எடுத்துச் சொன்ன நிதி ஆலோசகர் அனிதா ஆர். பட், அதில் கவனிக்க வேண்டிய இன்னும் சில விஷயங்களை சொல்கிறார்.</p>
<p class="content">''உங்களது மாதச் செலவுகளை முதலில் பட்டியல் போடுங்கள். அதாவது, வாடகை, மின்சாரக் கட்டணம், பால் செலவு, இ.எம்.ஐ., போன் பில், இன்ஷூரன்ஸ் என அனைத்தும் இந்த பட்டியலில் இடம்பெற வேண்டும். மேலும், இந்தச் செலவுகளுக்கான பணத்தை ஆன்லைன் மூலமாகச் செலுத்துவதே நல்லது. அப்போதுதான் எதற்கு, எவ்வளவு கட்டணம் செலுத்தியுள்ளோம் என்பதைத் தெளிவாகக் கண்காணிக்க முடியும்.</p>
<p class="content">இதில், வருடத்துக்கு ஒருமுறை செய்யப்படும் செலவுகள் எது என்று கவனிக்க வேண்டும். அதாவது, பள்ளிக் கட்டணம், பத்திரிக்கைகளின் சந்தா தொகை, இன்ஷூரன்ஸ் பிரீமியம் என அனைத்தையும் பட்டியலிட்டு, அந்தச் செலவுகளை 12 மாதத்துக்குப் பிரித்து, அதற்கான தொகையை ஒவ்வொரு மாதமும் ஒதுக்க வேண்டும். அப்போதுதான் மொத்தமாக பணம் கட்டும்போது கஷ்டமாக இருக்காது. ஆர்.டி. அல்லது லிக்விட் பண்டில் முதலீடு மூலம் இந்த செலவுகளுக்கான பணத்தைச் சேர்க்கலாம்.  </p>
<p class="content">அடுத்து, மாதத்தில் சிலவேளைகளில் மட்டும் செய்யப்படும் செலவுகளை பட்டியலிட வேண்டும். அதாவது, ஹோட்டலுக்கு சென்று சாப்பிடுவது, புதுத் துணிமணிகளை வாங்குவது, சினிமாவுக்குப் போவது என அனைத்தையும் பட்டியலிட வேண்டும். இந்தச் செலவுகளை ஒவ்வொரு மாதமும்  பட்ஜெட்டில் சேர்க்கக் கூடாது. ஏனெனில் இது அத்தியாவசியமான செலவு அல்ல.  </p>
<p style="text-align: center"><img alt="" src="http://cdnw.vikatan.com/nanayam/2014/05/mzeyzj/images/nav54d.jpg"></p>
<p class="content">மாத வருமானத்தையும் செலவையும் பட்டியலிட்டபின், செலவானது வருமானத்தைவிட அதிகமாக இருக்கும்போது எந்தெந்தச் செலவுகளை குறைக்கலாம் என்பதை குடும்பத்தினருடன் சேர்ந்து முடிவெடுக்கலாம். இந்தசமயத்தில் குழந்தைகள் கட்டாயம் உடன் இருக்குமாறு பார்த்துக்கொள்ளுங்கள்.</p>
<p class="content">அதேபோல, திடீர் செலவுகளுக்காக பணத்தை ஒதுக்கி வைப்பது முக்கியம். பெரும்பாலானவர்கள் இந்தப் பணத்தை எடுத்து வைக்க வேண்டும் என நினைப்பதோடு சரி, இன்னும் சிலர் எடுத்துவைத்த பணத்தை வேறு காரணத்துக்காக செலவழித்துவிடுவார்கள். எனவே, சம்பளம் வந்ததும் அவசரத் தேவைகளுக்கான பணத்தைத் திரும்ப எடுக்காதவாறு வேறு ஒரு கணக்கில் வைத்துவிடுவது நல்லது. இந்தப் பணத்தை லிக்விட் ஃபண்டுகளிலும் முதலீடு செய்துவைக்கலாம். அவசரச் செலவுகளுக்கு போக மீதமுள்ள பணத்தில் பட்ஜெட் போடலாம்.</p>
<p style="text-align: center"><img alt="" width="374" height="257" src="http://cdnw.vikatan.com/nanayam/2014/05/mzeyzj/images/nav54c.jpg"></p>
<p class="content">கணவன் - மனைவி என இருவர் சம்பாதிக்கும் வீட்டில் கணவன், மனைவி இணைந்து பட்ஜெட் போடுவதுதான் நல்லது. அதாவது, மொத்த சம்பளத்தில் எவ்வளவு சேமிக்க வேண்டும், எவ்வளவு செலவு செய்ய வேண்டும் என்பதைத் திட்டமிட்டு, அதற்கேற்ப செலவுகளைப் பகிர்ந்துகொள்வது அவசியம். மேலும், வரவு-செலவு கணக்கு உங்கள் பெற்றோர் கண்காணிப்பில் இருக்குமாறு பார்த்துக்கொள்வது நல்லது. அப்போதுதான், தேவையில்லாத செலவுகளைத் தவிர்க்க முடியும். அவர்கள் உங்களை எப்போதும் கவனித்து எச்சரித்துக் கொண்டே இருப்பார்கள்.</p>
<p class="content"><span style="color: #800080">வேண்டாமே கிரெடிட் கார்டு! </span></p>
<p class="content"><img alt="" align="left" width="127" height="144" src="http://cdnw.vikatan.com/nanayam/2014/05/mzeyzj/images/nav54b.jpg">பணத்தில் மனக்கட்டுபாடு இல்லாதவர்கள் கிரெடிட் கார்டு பயன்படுத்துவதைத் தவிர்க்கலாம். இல்லையெனில் அளவுக்கு அதிகமாக செலவழிக்க ஆரம்பித்துவிடுவோம்.</p>
<p class="content">இப்படிப்பட்டவர்கள் வெளியே செல்லும்போது செலவுகளை முன்கூட்டியே திட்டமிட்டு அதற்கு தேவையான தொகையை மட்டும் கையில் எடுத்துச் செல்லலாம். இப்படி செய்வதால் தேவையற்ற செலவுகளை செய்வது குறையும்.</p>
<p class="content"><span style="color: #800080">கல்விக் கட்டணத்தை சமாளிக்க! </span></p>
<p class="content">பட்ஜெட்டில் கல்விக் கட்டணத்துக்கு கட்டாயமாக குறிப்பிட்ட அளவு தொகையை ஒதுக்க வேண்டும். இன்றைய சூழ்நிலையில் கல்விக்கான செலவு என்பது லட்சங்களில்தான் உள்ளது. எல்.கே.ஜி. சேர்க்கக்கூட குறைந்தபட்சம் ஒரு லட்சம் ரூபாய் தேவைப்படுகிறது. எனவே, இதற்கான திட்டமிடல் என்பதை முன்கூட்டியே ஆரம்பிப்பது நல்லது.</p>
<p class="content">மேலும், சமீபத்தில் திருமணமானவர்கள் இப்போதிலிருந்தே சேமிக்க ஆரம்பித்துவிடுவதுதான் சிறந்தது. இதற்கென குறிப்பிட்ட தொகையை ஆர்.டி. அல்லது லிக்விட் ஃபண்டில் முதலீடு செய்து வைக்கலாம். ஈக்விட்டி சார்ந்த திட்டங்களைத் தவிர்ப்பது நல்லது. ஏனெனில் ஈக்விட்டி திட்டங்கள் சந்தையின் ஏற்ற, இறக்கங்களை அப்படியே பிரதிபலிக்கும். பள்ளிக் கட்டணத்துக்கு அதிகபட்சமாக 3 - 4 வருடம் முதலீடு செய்வோம். உங்களுக்கு பணம் தேவைப்படும் நேரத்தில் சந்தை இறக்கத்தில் இருந்தால், நீங்கள் எதிர்பார்த்த தொகைக் கிடைக்காது. தவிர, இது கட்டாயம் தேவைப்படும் தொகை என்பதால் இதில் ரிஸ்க் எடுக்கக் கூடாது.</p>
<p class="content">கல்விக் கட்டணம் என்பது எல்லோருக்கும் ஒரேமாதிரியாக இருக்காது. நீங்கள் தேர்ந்தெடுக்கும் பள்ளி, அதற்காக வீடு மாறவேண்டியிருந்தால் அதற்கு ஆகும் செலவு என அத்தனையும் முன்கூட்டியே திட்டமிட்டு வைத்துக்கொள்வது நல்லது.</p>
<p style="text-align: center"><img alt="" width="370" height="305" src="http://cdnw.vikatan.com/nanayam/2014/05/mzeyzj/images/nav54a.jpg"></p>
<p class="content">பள்ளி அல்லது கல்லூரியில் படித்துக்கொண்டிருக்கும் பிள்ளைகள் எனில் அவர்களுக்கான கட்டணத்தை வருடத்தின் (மே அல்லது ஜுன் மாதம்) தொடக்கத்திலிருந்தே ஆர்.டி. அல்லது லிக்விட் ஃபண்டில் முதலீடு செய்யலாம். மாதம் 3 ஆயிரம் ரூபாய் ஆர்.டி.யில் முதலீடு செய்கிறோம் எனில், 12 மாதங்களுக்குப்பின் 36 ஆயிரம் ரூபாய் சேர்ந்திருக்கும். இதற்கு வட்டி 9% கிடைத்தால்கூட சுமார் ரூ.1750  வருமானம் கிடைக்கும். இந்த தொகையில் குழந்தைகளுக்கு தேவையான நோட்டு புத்தகம், ஷ§ போன்றவற்றை வாங்கிக்கொள்ளலாம்.</p>
<p style="text-align: center"><img alt="" width="360" height="205" src="http://cdnw.vikatan.com/nanayam/2014/05/mzeyzj/images/nav54e.jpg"></p>
<p class="content"><span style="color: #800080">ஈஸி இன்ஷூரன்ஸ்! </span></p>
<p class="content">இன்ஷூரன்ஸ் பாலிசிக்கு செலுத்தும் தொகை தேவையில்லாத செலவு என நினைக்கத் தேவையில்லை. ஏனெனில், மருத்துவச் செலவுகள் எவ்வளவு இருக்கும் என்பதைக் கணிக்க முடியாது. தவிர, தற்போது ஒருமுறை டாக்டரிடம் போனாலே 500 ரூபாய்க்கு மேல் செலவாகிறது. இந்தச் செலவிலிருந்து  தப்பிக்கவேண்டும் எனில், நாம் அவசியம் மெடிக்ளைம் பாலிசியை வைத்திருக்க வேண்டும். உங்கள் வருமானம் எவ்வளவாக இருந்தாலும் 3 - 5 லட்சம் ரூபாய்க்கு ஹெல்த் இன்ஷூரன்ஸ் பாலிசி கட்டாயம் வைத்திருக்க வேண்டும்.''</p>
<p style="text-align: right"><span style="color: #993300">படம்: ஆ.முத்துக்குமார் </span></p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">அவுட் பேஷன்ட் பாலிசி... </div>
<div class="subtitle1">ஆஸ்பத்திரியில் அட்மிட் ஆகாமலே இழப்பீடு! </div>
<div class="subtitle2">சே.புகழரசி </div>
<div class="subtitle3"></div>
<div class="content" style="border-top:1px solid #DDD;">
<p class="content">மெடிக்ளைம் பாலிசியில்  மருத்துவமனையில் 24 மணி நேரம் அட்மிட் ஆகியிருந்தால் மட்டுமே இழப்பீடு தரும் பாலிசிகள்  இதுவரை இருந்தன. இப்போது மருத்துவமனையில் அட்மிட் ஆகாமல், வெளிநோயாளியாக (அவுட் பேஷன்ட்) இருப்பவர்களும் இழப்பீடு பெறும் பாலிசி அறிமுகமாகியுள்ளது. இந்த பாலிசியை எடுத்தவர் மருத்துவமனையில் அட்மிட் ஆகாமல் மருத்துவர் பரிந்துரைப்படி, மருத்துவம் செய்துகொண்டு அதற்குரிய ஆவணங்களை இன்ஷூரன்ஸ் நிறுவனங்களிடம் தந்து இழப்பீட்டைப் பெறமுடியும்.</p>
<p class="content">இந்த வகை அவுட் பேஷன்ட் பாலிசிகள் தனியாக கிடைக்காது.  ஹெல்த் இன்ஷூரன்ஸ் பாலிசியோடு துணை பாலிசியாக இருக்கும். இந்தத் துணை பாலிசி பற்றிய விழிப்பு உணர்வு மக்களிடம் குறைவாகவே இருக்கிறது. மெடிக்ளைம் பாலிசி எடுப்பவர்களில் 10% பேர்கூட இந்தத் துணை பாலிசியில் ஆர்வம் காட்ட மறுக்கிறார்கள்.  </p>
<p style="text-align: center"><img width="350" height="388" alt="" src="http://cdnw.vikatan.com/nanayam/2014/05/mzeyzj/images/nav30a.jpg"></p>
<p class="content"><span style="color: #800080">யாருக்கு இந்தப் பாலிசி?</span></p>
<p class="content">பொதுவாக, சிறியவர் முதல் பெரியவர் வரை தினசரி அன்றாட வாழ்வில் ஏற்படும் மருத்துவச் செலவுகளைக் குறைக்க இந்த பாலிசி உதவும். பொதுவாக, ஹெல்த் இன்ஷூரன்ஸ் பாலிசி எடுக்கும்போது வயது, பழக்க வழக்கம், ஏற்கெனவே இருக்கும் நோய்கள் ஆகியவற்றுக்கு ஏற்றாற்போல் பாலிசி பிரீமியம் இருக்கும். மருத்துவமனைக்கு வெளியே செய்யும் மருத்துவச் செலவுகளை இந்த பாலிசி மூலம் க்ளைம் செய்யலாம்.</p>
<p class="content"><span style="color: #800080">எதற்கெல்லாம் க்ளைம் கிடைக்கும்?</span></p>
<p class="content">நோய் கண்டறியும் சோதனைகள், ஸ்கேன்கள், மருத்துவர் ஆலோசனைப்படி மருத்துவம் செய்துகொண்டு மருந்து, மாத்திரைகள் வாங்கிக்கொள்வதை க்ளைம் செய்துகொள்ள முடியும். மேலும், பல் பரிசோதனைகள், சுத்தம் செய்தல், பல் மாற்றுவது போன்றவற்றுக்கும் இந்த பாலிசி பொருந்தும். கண்ணுக்கு கண்ணாடி அணிபவர்களில் மருத்துவர் ஆலோசனைப்படி மாற்றிக்கொள்பவர்களும் இந்த பாலிசியில் க்ளைம் பெற முடியும்.</p>
<p class="content">மருத்துவரின் பரிந்துரைப்படி, ஒருவர் ஜிம்முக்குப் போக வேண்டும். யோகா கற்றுக்கொள்ள வேண்டுமெனில், அதற்குத் தேவையான ஆவணங்களை மருத்துவர் தந்தால், அந்த செலவுகளையும் இந்த அவுட் பேஷன்ட் பாலிசியில் க்ளைம் பெறமுடியும். மருத்துவர் ஆலோசனைப்படி, ஊட்டச் சத்து மாத்திரைகள் சாப்பிடுபவர்கள்கூட இதில் க்ளைம் பெறமுடியும். தற்போது சித்த மருத்துவம், ஆயுர்வேதம், ஹோமியோபதி மருத்துவத்துக்குக்கூடச் சரியான ஆவணங்கள் இருப்பின் க்ளைம் பெறமுடியும்.</p>
<p style="text-align: center"><img width="492" height="367" alt="" src="http://cdnw.vikatan.com/nanayam/2014/05/mzeyzj/images/nav30b.jpg"></p>
<p class="content"><span style="color: #800080">எதற்கெல்லாம் க்ளைம் கிடைக்காது?</span></p>
<p class="content">கண்ணுக்கு மருத்துவர் ஆலோசனைப்படி கண்ணாடி அணிபவர்களுக்கு, லென்ஸ்களுக்கு மட்டுமே க்ளைம் கிடைக்கும். அதை அணிந்துகொள்ளும் ஃபிரேம்கள் என்பது அவரவர் தகுதிற்கு ஏற்ப வாங்கிக்கொள்வதால், அதை க்ளைம் செய்ய முடியாது. மேலும், மருத்துவர் பரிந்துரை செய்தாலும் ஊட்டச்சத்து பானங்களுக்கான செலவை க்ளைம் பெறமுடியாது.</p>
<p class="content"><span style="color: #800080">பிரீமியம் எவ்வளவு?</span></p>
<p class="content">26 - 35 வயதில் உள்ள ஒருவர் ஹெல்த் இன்ஷூரன்ஸ் பாலிசிக்கு சுமார் ரூ.4,500 பீரிமியம் செலுத்துகிறார். இதன் மூலம் சுமார் ரூ.5 லட்சம் கவரேஜ் அவருக்குக் கிடைக்கும். இதுவே அவுட்பேஷன்ட் துணை பாலிசியோடு சேர்த்து எடுக்கும்போது பீரிமியம் சுமார் ரூ.8,500 வரை வரும். இந்த வயதினர் அவுட்பேஷன்ட் பாலிசியின் மூலம் சுமார் ரூ.5,000 க்ளைம் செய்துகொள்ள முடியும். பிற வயதுள்ளவர்கள் 2,500 ரூபாய் முதல் அதிகபட்சமாக 20,000 ரூபாய் வரை க்ளைம் பெறமுடியும்.</p>
<p class="content"><span style="color: #800080">வரிச் சலுகை!</span></p>
<p class="content">இந்த பாலிசியை எடுப்பதன் மூலம் 80ஞி-ன்படி ரூ.15,000 வரை வரிச் சலுகை பெறமுடியும். இதுவே சீனியர் சிட்டிசன்களுக்கு ரூ.20,000 வரை வரிச் சலுகை பெற முடியும்.</p>
<p class="content"><span style="color: #800080">எந்த நிறுவனம் தருகிறது?</span></p>
<p class="content">ஐ.சி.ஐ.சி.ஐ லொம்பார்டு ஜெனரல் இன்ஷூரன்ஸ் இந்த அவுட் பேஷன்ட் துணைப் பாலிசியை தருகிறது. மேலும் அப்போலோ முனீச் நிறுவனம் மேக்ஸிமா கம்ப்ளீட் ஹெல்த் பிளான் பாலிசியில் மருத்துவமனை செலவுகள் மற்றும் மருத்துமனைகளுக்கு வெளியே ஆகும் செலவுகளுக்கும் க்ளைம் தருகிறது. இதேபோல் பஜாஜ் அலையன்ஸ் டாக்ஸ் கெயின் பிளானிலும் மருத்துவமனை செலவுகள் மற்றும் மருத்துவமனைகளுக்கு வெளியே ஆகும் செலவுகளுக்கும் க்ளைம் தருகிறது.</p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">வேகமாக விலையேறும் பைசா (பெறாத) பங்குகள்! </div>
<div class="subtitle1">சிறுமுதலீட்டாளர்கள் உஷார்... </div>
<div class="subtitle2">சி.சரவணன் </div>
<div class="subtitle3"></div>
<div class="content" style="border-top:1px solid #DDD;">
<p class="content">நம் பங்குச் சந்தைகள் புதிய உச்சத்தைத் தொட்டுவிட்டு, ஏற்ற இறக்கத்துடன் வர்த்தகமாகி வருகிறது. பல பங்குகள் புதிய ஏற்றம் கண்டு முதலீட்டாளர்களை மகிழ்ச்சி கொள்ள வைத்திருக்கிறது. கூடவே, அடிப்படையில் வலுவில்லாத பல பங்குகளின் விலையும் கணிசமாக அதிகரித்திருக்கிறது. இந்தப் பங்குகளில் பல, பைசா பங்குகளாக இருக்கின்றன. அதாவது, பல பங்குகளின் விலை 10 ரூபாய்க்குள் இருக்கிறது. சில பங்குகளின் விலை சில நூறு ரூபாய்களுக்குள் இருக்கிறது. ஆனால், இந்த நிறுவனங்களின் அடிப்படையை ஆராய்ந்தால், பெரிய பூஜ்ஜியம் மட்டுமே மிஞ்சுகிறது. விலை மலிவாக இருக்கிறது; வேகமாகவும் விலை உயருகிறது என்று நினைத்து, இந்தப் பங்குகளில் பல சிறு முதலீட்டாளர்கள் முதலீடு செய்துவிடுகிறார்கள்.</p>
<p class="content">இந்த பைசா (பெறாத) பங்குகளின் விலை எப்படி ஏறுகிறது என்பதை நம்மிடம் விளக்கமாக எடுத்துச் சொன்னார் மும்பையைச் சேர்ந்த பங்குத் தரகர் ஒருவர்.</p>
<p class="content">''பைசா பங்குகள் எப்போதும் ஆபத்தானவை. அந்தக் காலம் தொடங்கி இந்தக் காலம் வரைக்கும் சிறு முதலீட்டாளர்களுக்கு எப்போதும் இந்தப் பங்குகள் மீது இனம்புரியாத ஆர்வம் என்பதைப் புரிந்துகொண்ட ஒரு கோஷ்டி, இப்படி அடிப்படையே இல்லாத பங்குகளின் விலையைக் கண்டபடி விலை ஏற்றி லாபம் பார்க்கிறது. இந்த கோஷ்டியைச் சேர்ந்தவர்கள் நிறுவனம் சார்ந்தவர்களாகவோ அல்லது சாராதவர்களாகவோ இருக்கலாம்.</p>
<p style="text-align: center"><img alt="" width="485" height="460" src="http://cdnw.vikatan.com/nanayam/2014/05/mzeyzj/images/nav22a.jpg"></p>
<p class="content">உண்மையைச் சொல்லப்போனால், இதுபோன்ற சில நிறுவனங்களின் புரமோட்டர்களேகூட பங்குகளின் விலையைக் கண்டபடி ஏற்றி லாபம் பார்க்கிறார்கள். உதாரணத்துக்கு, ஒரு நிறுவனத்தின் புரமோட்டர்கள், விரிவாக்கத்துக்கு என வங்கிக் கடன் வாங்கி, அந்தத் தொகையைக் கொண்டு தங்கள் நிறுவனப் பங்குகளை வாங்கி, விற்றுச் செயற்கையான டிமாண்டை உருவாக்கி, பங்கின் விலையை உயர்த்தி லாபம் பார்த்திருக்கிறார்கள்.   ஆனால், விலை இன்னும் ஏறும் என முதலீடு செய்த சிறு மற்றும் நடுத்தர முதலீட்டாளர்களின் கதி அதோ கதிதான்' என்றவர், பைசா பங்குகளின்  விலை எப்படி ஏற்றப்படுகிறது, இதனால் எப்படிச் சிறு முதலீட்டாளர்கள் பாதிக்கப்படுகிறார்கள் என்பதையும் விளக்கிச் சொன்னார்.</p>
<p class="content">''பொதுவாக, இதுபோன்ற பங்கின் விலை 10 ரூபாய்க்குள் இருக்கும். இதனை திடீரென 20 ரூபாய்க்கு ஏற்றுவார்கள். இப்படியே 40 ரூபாய், 50 ரூபாய், 100 ரூபாய் என ஏற்றிக்கொண்டே போவார்கள். 100 ரூபாய்க்குப் போனபின் திடீரென பங்கை விற்றுவிட்டு போய்விடுவார்கள். இதனால் பாதிக்கப்படுவது இந்தப் பங்கின் விலை ஏற்றத்தைப் பார்த்து முதலீடு செய்த சிறு முதலீட்டாளர்கள் மற்றும் நடுத்தர முதலீட்டாளர்கள்தான். விலை இறங்க ஆரம்பிக்கத் தொடங்கியதும் உஷாராக இல்லை என்றால் பயங்கர இழப்பு ஏற்படும்.</p>
<p style="text-align: center"><img alt="" src="http://cdnw.vikatan.com/nanayam/2014/05/mzeyzj/images/nav22c.jpg"></p>
<p class="content">இப்படிச் செயற்கையாக விலை ஏற்றப்பட்ட பங்குகளை, அதனை விலை ஏற்றியவர்கள் விற்கத் தொடங்கியதும் தடாரென்று சரியத் தொடங்கும். அப்போது சந்தையில் இந்த விலை இறக்கத்தைத் தாங்கி நிற்க (சப்போர்ட்) யாரும் இருக்க மாட்டார்கள் என்பதால் விலை எந்த அளவுக்கு ஏறியதோ, அதேவேகத்தில் இறங்கும். அதாவது, 100 ரூபாயிலிருந்து பழையபடி 10 ரூபாய்க்குகூட இறங்கிவிடும். கடைசியாக, 100 ரூபாய்க்கு வாங்கிய முதலீட்டாளர்கள் 90 சதவிகித இழப்பைகூடச் சந்திக்கக்கூடும்' என்றவர், இதுபோன்ற நிறுவனப் பங்குகளின் நிலை எப்படி இருக்கும் என்பதை ஓர் உதாரணம் மூலம் விளக்கிச் சொன்னார்.</p>
<p class="content">''உதாரணத்துக்கு, டெல்லியைச் சேர்ந்த ஒரு நிறுவனத்துக்குத் தனியாகத் தொழிற்சாலைகூடக் கிடையாது. இதன் டேர்னோவர் ஆண்டுக்கு ரூ.10 கோடிதான். நிறுவனத்தின் சொத்து என்று பார்த்தால், ரூ.10 லட்சத்துக்குக் கீழ். ஓராண்டில் ஒரு பங்கு ஈட்டி கொடுத்த வருமானம் (இபிஎஸ்) 1 ரூபாய்க்கும் கீழ். ஆனால், பி.இ விகிதம் ஏறக்குறைய 2600. ஆனால், மார்க்கெட் கேபிட்டலைசேஷன் மட்டும் 3,400 கோடி ரூபாய்க்குமேல். இது எப்படி சாத்தியம் என்கிறீர்களா? எல்லாம் பங்கின் விலை செயற்கையாக ஏற்றப்பட்டதால் வந்த விளைவு.</p>
<p style="text-align: center"><img alt="" width="293" height="435" src="http://cdnw.vikatan.com/nanayam/2014/05/mzeyzj/images/nav22b.jpg"></p>
<p class="content">3,400 கோடி ரூபாய் மார்க்கெட் கேப்பிட்டலைசேஷன் கொண்ட இந்த நிறுவனத்தின் ஓராண்டு நிகர லாபம் வெறும் 1.5 கோடி ரூபாய்தான். அதாவது, யாராவது அந்த நிறுவனத்தின் மொத்தப் <img align="left" width="333" height="500" alt="" src="http://cdnw.vikatan.com/nanayam/2014/05/mzeyzj/images/nav22d.jpg">பங்குகளையும் விலை கொடுத்து வாங்கினால், அவர்களுக்குக் கம்பெனியின் செயல்பாட்டின் மூலம் கிடைக்கும் லாபம் 1.5 கோடி ரூபாயாகவே இருக்கும். அதற்குப் பதில், 3,400 கோடி ரூபாயை வங்கியில் போட்டால்கூட ஆண்டுக்கு ரூ.340 கோடி கிடைக்கும். இதுபோன்ற நிறுவனங்களில் புரமோட்டர்களின் பங்கு மூலதனம் என்பது பெரும்பாலும் 10-15 சதவிகிதத்துக்குள்தான் இருக்கும்' என்றார்.</p>
<p class="content">முதலீட்டாளர்களை ஏமாற்றி அவர்களின் பணத்தைச் சுரண்டிச் செல்கிற மாதிரியான பைசா பங்குகள் என்னென்ன என மும்பையைச் சேர்ந்த ஒரு அனலிஸ்ட்டிடம் கேட்டோம். அவர் ஒரு நீண்ட பட்டியலையே தந்தார்.</p>
<p class="content">''முதலீட்டாளர்களின் பணத்துக்கு வேட்டு வைக்கும் பைசா பங்குகள் சந்தையில் பல இருக்கின்றன. குறிப்பாக, ஜாக்ரன் புரடக்ஷன், பிரீத்தி மெர்கன்டைல், ரான்டர் கார்ப், பிஎஃப்எல் இன்ஃபோடெக் உள்ளிட்ட பங்குகளைக் குறிப்பிடலாம். பொதுவாக, முகமதிப்புக்கு குறைவான பங்கு விலை கொண்ட பங்குகள், 20 சதவிகிதத்துக்குக் கீழ் நிறுவனர்களின் பங்கு மூலதனத்தைக் கொண்ட பங்குகள், சொந்தமாகத் தொழிற்சாலை அல்லது அலுவலகம் இல்லாத பங்குகள், மார்க்கெட் கேப்பிடலைசேஷனுக்கும் டேர்னோவர் மற்றும் நிகர லாபத்துக்கும் சற்றும் தொடர்பு இல்லாத நிலைகொண்ட பங்குகள், இ.பி.எஸ் பைசாவிலும் பிஇ விகிதம் 1000-க்கும் மேல் இருக்கும் பங்குகளைச் சிறு முதலீட்டாளர்கள் தவிர்ப்பது மிக மிக நல்லது' என்றார்.</p>
<p class="content">அதிக லாபத்துக்கு ஆசைப்பட்டு அநியாயமாக மூலதனத்தை இழக்காமல் இருப்பது முதலீட்டாளர்களின் கையில்தான் இருக்கிறது.</p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">ஷேர்லக் - சந்தையை உயர்த்திய  எக்ஸிட் போல்! </div>
<div class="subtitle1"></div>
<div class="content" style="border-top:1px solid #DDD;">
<p class="content">''பங்குச் சந்தை தாறுமாறாக ஏறிக்கொண்டிருக்கிறது. மாலையில் உம்மை சந்திக்கும்போது அதற்கான காரணத்தைச் சொல்கிறேன்'' என வெள்ளிக்கிழமை அன்று மதியமே நமக்கு எஸ்.எம்.எஸ் அனுப்பினார் ஷேர்லக். ஓகே என்று பதில் அனுப்பிவிட்டு, மாலையில் அவர் வரவுக்காக காத்திருந்தோம். மாலையில் அவர் வந்தவுடன் ''சென்செக்ஸ் ஒரேநாளில் 700 புள்ளிகளுக்கு மேல் எகிறி இருக்கிறதே, என்ன காரணம்?'' என்று கேட்டோம்.</p>
<p class="content">''சந்தையின் இந்த திடீர் ஏற்றத்துக்கு பல காரணங்களைச் சொல்கிறார்கள்.  அமெரிக்கா வெள்ளிக்கிழமை வெளியிட்ட அறிக்கைபடி, பிரதி மாதம் வாங்கும் கடன் பத்திர அளவு அதிகரிக்க வாய்ப்பு அதிகம். இதனால் வட்டி விகிதம் அதிகரிக்கப்படலாம் என்கிற எதிர்பார்ப்பு உருவானது.</p>
<p class="content">ஆனால், முக்கிய காரணம் இதுவல்ல. இந்தியா முழுக்க நாடாளுமன்றத் தேர்தல் தொண்ணூறு சதவிகிதம் முடிந்து விட்டது. இந்த நிலையில், இதுவரை நடந்து முடிந்த தேர்தல்களில் பல ஆய்வு நிறுவனங்கள் நடத்திய எக்ஸிட் போலில் (வாக்குப்பதிவுக்கு பிந்தைய கருத்துக்கணிப்பு) பா.ஜ.க.வுக்கு பெரும்பான்மை இடங்கள் கிடைக்கும் என்கிற தகவல் தெரியவந்துள்ளதாம். இந்த எக்ஸிட் போலில் உள்ள தகவல்களை சிலர் எப்படியோ தெரிந்துகொண்டு, அதை எஃப்.ஐ.ஐ. காதுகளுக்கு கொண்டுசெல்ல, அடுத்து மோடி தலைமையில் ஆட்சி எனில் அதிரடியான பொருளாதார மாற்றம் வரும் என்று நினைத்து, பல ஆயிரம் கோடி ரூபாயை நம் சந்தைக்குள் பாய்ச்சியிருக்கிறார்கள்.</p>
<p style="text-align: center"><img align="right" width="286" height="437" alt="" src="http://cdnw.vikatan.com/nanayam/2014/05/mzeyzj/images/nav16a.jpg"></p>
<p class="content">இதனால், ஒரேநாளில் சந்தை வீறுகொண்டு எழுந்திருக்கிறது. பொதுவாக, தேர்தல் முடிவு வெளியாகும் சமயத்தில்தான் இதுமாதிரி நடக்கும். ஆனால், இந்தமுறை முடிவு வெளியாவதற்கு முன்பே இப்படி நடந்திருக்கிறது. டிரேடர்கள் நடத்தும் திருவிளையாடல்தான் இது. சிறுமுதலீட்டாளர்களின் பங்கு இதில்</p>
<p class="content">கிஞ்சித்தும் இல்லை என்று நினைக்கும்போதுதான் வருத்தமாக இருக்கிறது'' என்றவருக்கு, சூடான ஏலக்காய் டீ தந்தோம். அதைக் குடித்தவர், அடுத்த செய்திகளைச் சொல்லத் தயாரானார்.</p>
<p class="content">''இன்ஷூரன்ஸ் நிறுவனங்களின் முதலீடு வங்கிப் பங்குகளில் கணிசமாக அதிகரித்திருக்கிறதே?'' என்றோம்.</p>
<p class="content">''இன்ஷூரன்ஸ் நிறுவனங்கள், கடந்த மூன்று வருடங்களில் இல்லாத அளவுக்கு வங்கிப் பங்குகளில் முதலீட்டை அதிகரித்துள்ளன. பொதுத்துறை வங்கிகளில் தேனா பேங்கின் பங்கில், கடந்த 2011 மார்ச்-ல் 6.37 சதவிகிதமாக இருந்த இன்ஷூரன்ஸ் நிறுவனங்களின் பங்கு, 2014 மார்ச்-ல் 16.56 சதவிகிதமாக அதிகரித்துள்ளது. இதுவே, யூனியன் பேங்கின் பங்கில், 3.41-லிருந்து 11.02 சதவிகிதமாகவும், ஸ்டேட் பேங்க் ஆஃப் இந்தியாவின் பங்குகளில் 12.22-லிருந்து 16.5 சதவிகிதமாகவும், பேங்க் ஆஃப் இந்தியாவின் பங்கில் 10.43-லிருந்து 14.3 சதவிகிதமாகவும் அதிகரித்துள்ளது. இதேபோல், தனியார் துறை வங்கிப் பங்குகள் சிலவற்றில் முதலீட்டை அதிகரித்துள்ளது. குறிப்பாக, யெஸ் பேங்கில், 4.75-லிருந்து 14.28 சதவிகிதமாகவும், டி.சி.பி பேங்கில் 0.03-லிருந்து 3.81 சதவிகிதமாகவும், கர்நாடகா பேங்க் பங்கில் 3.42-லிருந்து 6.1 சதவிகிதமாகவும் அதிகரித்துள்ளது'' என்று விளக்கமாக எடுத்துச் சொன்னார்.</p>
<p class="content">''யூனியன் பேங்க் ஆஃப் இந்தியாவின் நிகர லாபம் 27% வீழ்ச்சிகண்டிருக்கிறதே?'' என்றோம்.  </p>
<p class="content">''எல்லாம் கடந்த மார்ச் காலாண்டில் இந்த வங்கியின் வாராக்கடன் அதிகரித்திருப்பது மற்றும் செயல்பாட்டு செலவுகள் அதிகரித்திருப்பதாகும். நிகர லாபம் குறைந்துபோன தகவல் வெளியானதையடுத்து யூனியன் பேங்க் ஆஃப் இந்தியா பங்கின் விலை ஒரேநாளில் 8.5% குறைந்தது'' என்று சொன்னார்.</p>
<p class="content">''யுனைடெட் பேங்க் ஆஃப் இந்தியாவின் நிகர லாபம் 15 மடங்கு அதிகரித்துள்ளதே?'' என்று ஆச்சர்யத்தோடு கேட்டோம்.</p>
<p class="content">''இந்த வங்கி 2012-13 மார்ச் காலாண்டில் நிகர இழப்பைச் சந்தித்து இருந்தது. இந்த நிலையில் முடிந்த மார்ச் காலாண்டில் இழப்பிலிருந்து லாபத்துக்கு திரும்பி இருக்கிறது. அந்தவகையில் இதன் நிகர லாபம் 15 மடங்கு அதிகரித்து, 469 கோடி ரூபாயாக அதிகரித்துள்ளது. வாராக்கடன் வசூலிப்பு அதிகரிப்பு மற்றும் காலாவதியான கடன்கள் மறுசீரமைக்கப்பட்டது போன்றவை முக்கிய காரணங் களாக இருக்கின்றன. மார்ச் காலாண்டில் மட்டும் 645 கோடி ரூபாய் வாராக்கடன் வசூலிக்கப்பட்டுள்ளது. அதேநேரத்தில், 2013-14 முழு நிதி ஆண்டில் இந்த வங்கியின் நிகர இழப்பு ரூ.1,213 கோடியாக உள்ளது'' என்றார்.</p>
<p class="content">''சிட்டி யூனியன் பேங்கின் விலை திடீரென உயர என்ன காரணம்?'' என்று கேட்டோம்.</p>
<p class="content">''இந்த வங்கிப் பங்கில் அந்நிய நிதி நிறுவனங்களின் (எஃப்.ஐ.ஐ.) முதலீட்டு வரம்பு தற்போது 25 சதவிகிதமாக உள்ளது. இதை 35 சதவிகிதமாக அதிகரிக்க ரிசர்வ் வங்கி  அனுமதி அளித்துள்ளது. இதனால்தான், விலை ஏற்றம் காண ஆரம்பித்துள்ளது.</p>
<p class="content">''கடைசியில் ஒருவழியாக ஜிக்னேஷ் ஷாவை கைது செய்திருக்கிறதே காவல் துறை?'' என்றோம்.</p>
<p class="content">''என்.எஸ்.இ.எல் முறைகேடு பிரச்னையில் ஃபைனான்ஷியல் டெக்னாலஜீஸ் நிறுவனத்தின் தலைவர் ஜிக்னேஷ் ஷா, எம்.சி.எக்ஸ் முன்னாள் சி.இ.ஓ ஸ்ரீகாந்த் ஜாவல்கேகர் ஆகியோரை ஒருவார காலத்துக்கு போலீஸ் காவலில் வைத்து விசாரிக்க மும்பை செஷன்ஸ் கோர்ட் அனுமதி அளித்துள்ளது. இந்த கைதுகளால் எம்.சி.எக்ஸ்., ஃபைனான்ஷியல் டெக்னாலஜீஸ் பங்குகளின் விலை ஒரேநாளில் 5 சத விகிதத்துக்குமேல் வீழ்ச்சி கண்டிருக்கிறது.</p>
<p class="content">இந்த நிலையில் நேஷனல் ஸ்பாட் எக்ஸ்சேஞ்சின் முன்னாள் தலைமை நிர்வாகி அஞ்ஜனி சின்ஹா ஜாமீனில் வெளியே வந்துள்ளார். இவர் ஒவ்வொரு ஞாயிற்றுக்கிழமையும் பொருளாதாரக் குற்றப்பிரிவு போலீஸ் அலுவலகத்தில் கையெழுத்திட வேண்டும் என்று கண்டிஷன் போட்டிருக் கிறார்கள்.</p>
<p class="content">ஜிக்னேஷ் ஷாவுக்கு ஜோதிடம் மீது அதிக நம்பிக்கை. அவர் எல்லாவற்றையும் ஜோதிடம் பார்த்துதான் செய்திருக்கிறார். ஜூன் மாதத்துக்குள் இவர் கைது செய்யப்படுவார் என ஏற்கெனவே ஒரு ஜோதிடர் அவரிடம் சொல்லியிருக்கிறார். அது இப்போது நிறைவேறி இருக்கிறது என்கிறார்கள் அவருக்கு நெருக்கமானவர்கள்'' என்றவர் புறப்படத் தயாரானார்.</p>
<p class="content">''ஷேர் டிப்ஸ் ஏதாவது?'' என்று கேட்டோம். ''சந்தை மிக  உச்சத்தில் இருக்கிறது. இந்த நேரத்தில் ஷேர் டிப்ஸ் தருவது சரியாக இருக்காது'' என்று சொல்லிவிட்டு நடையைக் கட்டினார்.</p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">தடைக்கல்லும் படிக்கல்லே !</div>
<div class="subtitle1"></div>
<div class="content" style="border-top:1px solid #DDD;">
<p style="text-align: center"><img width="600" height="686" alt="" src="http://cdnw.vikatan.com/nanayam/2014/05/mzeyzj/images/nav82a.jpg"></p>
<p class="content"> </p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">ரியல் எஸ்டேட்  ஹாட் ஸ்பாட்ஸ்! </div>
<div class="subtitle1">முதலீட்டுக்கேற்ற முக்கிய இடங்கள்... </div>
<div class="subtitle2">சி.சரவணன் </div>
<div class="subtitle3"></div>
<div class="content" style="border-top:1px solid #DDD;">
<p class="content">ரியல் எஸ்டேட்டை பொறுத்தவரையில், கடந்த சில ஆண்டுகளாக இந்தியா முழுக்க மந்தநிலைதான் காணப்படுகிறது. குறிப்பாகச் சொல்லவேண்டும் எனில், மெட்ரோ நகரங்களில் கடந்த ஓராண்டில் ரியல் எஸ்டேட் விலை 20-30% வீழ்ச்சி கண்டிருக்கிறது.</p>
<p class="content">ஆனால், தமிழகத்தைப் பொறுத்தவரையில் இந்த அளவுக்கு விலை வீழ்ச்சி ஏற்படவில்லை என்றாலும், உள்கட்டமைப்பு வசதிகள் இல்லாத இடங்களில் போடப்பட்ட லே-அவுட்களில் மனைகள், மறுவிற்பனை விலை இல்லாமல் மந்தநிலையில் காணப்படுகிறது.</p>
<p class="content">புதிய லே-அவுட்களில் மனை விலை, பழைய லே-அவுட் மறுவிற்பனை விலையைவிடக் குறைவாகப் பல இடங்களில் காணப்படுகிறது. அந்த வகையில் மனையில் முதலீடு செய்ய இதுவே சரியான நேரம் என்பது பலரின் பரிந்துரையாக இருக்கிறது.</p>
<p class="content">ரியல் எஸ்டேட் முதலீட்டில் லாபம் பார்க்க வேண்டும் எனில், சில அடிப்படை விஷயங்களை கண்டிப்பாக கடைப்பிடிக்க வேண்டும். அதாவது, குறுகிய காலத் தேவைக்கு உள்ள தொகையை மனை முதலீட்டில் போடக் கூடாது. அதாவது, இந்தப் பணம் இன்னும் 10-15 ஆண்டு களுக்குத் தேவையில்லை என்கிற சூழலில்தான் மனையை முதலீட்டு நோக்கிலோ, பிற்காலத்தில் வீடு கட்டும் நோக்கத்திலோ வாங்க வேண்டும்.</p>
<p style="text-align: center"><img alt="" width="400" height="497" src="http://cdnw.vikatan.com/nanayam/2014/05/mzeyzj/images/nav08.jpg"></p>
<p class="content">மேலும், இடைப்பட்ட காலத்தில் எதிர்பாராதவிதமாக மனை விலை இறங்கினால் கவலைப்படக் கூடாது. காரணம், ரியல் எஸ்டேட் என்பது நீண்ட காலத்தில்தான் லாபம் தரும். ஆனால், குறுகியகாலத்தில் விலை இறக்கத்தைச் சந்திக்கும் என்பது நிரூபிக்கப்பட்ட விஷயமாக இருக்கிறது.</p>
<p class="content">ரியல் எஸ்டேட் நிலவரம் பொதுவாகவே சுணக்கமாக இருப்பதால், மனை விலையை பேரம்பேசி விலையைக் குறைக்க முடியும். அதுவும், மொத்த பணமும் தயாராக வைத்திருக்கும் நிலையில் விலையில் கணிசமாகப் பேரம் பேச முடியும்.</p>
<p class="content">இனி, தமிழகம் முழுக்க மனை முதலீட்டுக்கு ஏற்ற முக்கிய இடங்களைக்  தந்துள்ளோம்.</p>
<p class="content"><span style="color: #800080">சென்னை புறநகர்! </span></p>
<p style="text-align: center"><span style="color: #800080"><img alt="" width="346" height="201" src="http://cdnw.vikatan.com/nanayam/2014/05/mzeyzj/images/nav08a.jpg"></span></p>
<p class="content">சென்னை நகருக்குள் ஒரு கிரவுண்ட் (2,400 சதுர அடி) மனை, சாதாரணமாக ஒரு கோடி ரூபாயைத் தாண்டியிருக்கிறது. அந்த வகையில் இங்கு மனை வாங்குவது என்பது நடுத்தர மக்களால் இயலாத காரியம். மேலும், சென்னையை ஒட்டிய பகுதிகளில் காலி மனைகள் இல்லை என்றே சொல்லலாம். எல்லாம் அடுக்குமாடிக் குடியிருப்புகளாக மாறிவருகின்றன.</p>
<p class="content">முதலீட்டு நோக்கில் மனை வாங்குவது என்றால், சென்னையிலிருந்து 50 - 100 கி.மீ போனால்தான் முடியும் என்கிற நிலை காணப்படுகிறது.</p>
<p class="content"><span style="color: #800080">படப்பை - காஞ்சிபுரம்! </span></p>
<p class="content">சென்னையிலிருந்து காஞ்சிபுரம் செல்லும் வழியில் அமைந்திருக்கும் படப்பை முதலீட்டுக்கு மனை வாங்க ஏற்ற இடமாக இருக்கிறது. இதன் அருகில் அமைந்திருக்கும் ஒரகடம் தொழிற்பேட்டை  இதன் வளர்ச்சியை மேம்படுத்தி வருகிறது.</p>
<p class="content"><img align="right" width="105" height="124" alt="" src="http://cdnw.vikatan.com/nanayam/2014/05/mzeyzj/images/nav08k.jpg">சென்னை- செங்கல்பட்டு சாலைகளில் அடுக்குமாடிக் குடியிருப்புகள் அதிக எண்ணிக்கை யில் வர ஆரம்பித்திருப்பதால் அங்கு மனை விலை ஏற்கெனவே எகிறிக் கிடக்கிறது.</p>
<p class="content">ஸ்ரீபெரும்புதூரில் விமான நிலையம் வருகிறதா, இல்லையா, எந்தப் பகுதியில் வருகிறது என்பது இன்னும் முடிவாகாத நிலையில் இருப்பதால் இங்கு ரியல் எஸ்டேட் முதலீடு ரிஸ்க் ஆனதாக இருக்கிறது.</p>
<p class="content">கோயில் நகரமான காஞ்சிபுரத்தில் பணி ஓய்வுக்குப் பிறகு குடியிருக்க பலரும் விரும்பு கிறார்கள். அந்த வகையில் இங்கு மனை முதலீட்டுக்கு எப்போதும் ஓரளவுக்கு டிமாண்ட் இருந்துகொண்டுதான் இருக்கிறது.</p>
<p class="content">தற்போதைய நிலையில், செவிலிமேடு - ஓரிக்கை சாலை, காஞ்சிபுரம் - பழைய ரயில்வே ஸ்டேஷன் சாலை, காஞ்சிபுரம் - அரக்கோணம் சாலை ஆகிய மூன்று பகுதிகளில் முதலீட்டு நோக்கில் மனை வாங்கிப்போடலாம் என்கிறார்கள்.</p>
<p class="content">செவிலிமேடு - ஓரிக்கை சாலை, ஆற்று ஓரம் அமைந்திருப்பது, 15-20 அடியில் நிலத்தடி நீர் கிடைப்பது. பள்ளிக்கூட வசதி,</p>
<p class="content">காஞ்சியிலிருந்து 3 கி.மீ தொலைவு, நகர எல்லைக்குள் அமைந்திருப்பது போன்றவை கவர்ச்சிகரமான அம்சங்களாக இருக்கின்றன.</p>
<p class="content">காஞ்சிபுரம் - பழைய ரயில்வே ஸ்டேஷன் சாலையில் காஞ்சியிலிருந்து 4 கி.மீ தொலைவில் உள்ள நத்தப்பேட்டை, காஞ்சிபுரம் - அரக்கோணம் சாலையில் காஞ்சியிலிருந்து 5 - 6 கி.மீட்டரிலுள்ள சிம்மசமுத்திரம், சிறுகாவேரிபாக்கம், அம்பி பை-பாஸ் சாலை போன்றவையும் முதலீட்டுக்கு ஏற்ற பகுதிகளாக உள்ளன.</p>
<p class="content">மேலே சொல்லப்பட்ட பகுதிகளில் மனை வாங்கிப்போட்டால் 3-5 ஆண்டுகளில் விலை இரு மடங்கு அதிகரிக்க வாய்ப்புள்ளது.</p>
<p style="text-align: center"><img alt="" width="289" height="246" src="http://cdnw.vikatan.com/nanayam/2014/05/mzeyzj/images/nav08_1.jpg"></p>
<p class="content"><span style="color: #800080">கோயம்புத்தூர்! </span></p>
<p style="text-align: center"><span style="color: #800080"><img alt="" width="333" height="201" src="http://cdnw.vikatan.com/nanayam/2014/05/mzeyzj/images/nav08b.jpg"></span></p>
<p class="content">ரியால்டிகாம்பஸ் டாட் காம் நிறுவனத் தின் நிறுவனர் சங்கர ஸ்ரீனிவாசனுடன் கோவை ரியல் எஸ்டேட் நிலவரம் குறித்துப் பேசி னோம். ''கடந்த சில ஆண்டுகளாக கோவையில் முதலீடு செய்யும் என்.ஆர்.ஐ களின் எண்ணிக்கை அதிகரித்து வருகிறது. அதேநேரத்தில், மனை விலை என்பது கடந்த ஓராண்டாகப் பெரிய அளவில் உயரவில்லை. நாடாளுமன்ற தேர்தலுக்குப் பின் ரியல் எஸ்டேட் சூடுபிடிக்க வாய்ப்பு அதிகம். விலை குறைவாக இருக்கும்போது மனை வாங்குவது லாபகரமாக இருக்கும்'' என்றார்.</p>
<p style="text-align: center"><img alt="" width="251" height="177" src="http://cdnw.vikatan.com/nanayam/2014/05/mzeyzj/images/nav08_2.jpg"></p>
<p class="content"><span style="color: #800080">திருச்சி! </span></p>
<p class="content">தமிழகத்தின் மையமாக இருக்கும் திருச்சியில் இப்போது ரியல் எஸ்டேட் ஹாட் ஸ்பாட்கள் என மதுரை ரோடு மற்றும் சென்னை ரோடு பகுதிகளைத்தான் குறிப்பிட வேண்டும். மதுரை சாலையில் பஞ்சத்தூர், நாகமங்கலம் போன்றவை முதலீட்டுக்கு ஏற்ற பகுதிகளாக இருக்கின்றன. இந்தப் பகுதிகளில் அரசு நிறுவனங்கள், ஐ.டி பூங்காக்கள் வந்துகொண்டிருப்பது விலை ஏற்றத்துக்குக் காரணங்களாக இருக்கின்றது.</p>
<p style="text-align: center"><img alt="" width="329" height="247" src="http://cdnw.vikatan.com/nanayam/2014/05/mzeyzj/images/nav08c.jpg"></p>
<p class="content">சென்னை சாலையில் சமயபுரம் டோல்கேட் வரை லே-அவுட்கள் வேகமாக விற்பனையாகி வருகின்றன. இங்கு மெடிக்கல் மற்றும் இன்ஜினீயரிங் கல்லூரிகள் அதிக எண்ணிக்கையில் வந்துகொண்டிருக்கின்றன.</p>
<p class="content">நடுத்தர மக்களின் குடியிருப்பு தேவைகளைப் பூர்த்திசெய்யும் இடங்களாக வயலூர் சாலை, திருவானைக் கோவில் பகுதிகள் உள்ளன. தஞ்சாவூர் வழியில் முதலீட்டு நோக்கில் வாங்கிப்போடுவது பலனளிக்கும் என்கின்றனர்.</p>
<p style="text-align: center"><img alt="" width="327" height="180" src="http://cdnw.vikatan.com/nanayam/2014/05/mzeyzj/images/nav08_3.jpg"></p>
<p class="content"><span style="color: #800080">மதுரை! </span></p>
<p class="content">அவனியாபுரம் - திருப்பரங்குன்றம் சாலையில் அதிக எண்ணிக்கையில் புதிதாக மெட்ரிக்குலேஷன் பள்ளிக்கூடங்கள் வந்துகொண்டிருப்பதால், இந்தப் பகுதியில் மனை முதலீடு அதிகரித்து வருகிறது. போலீஸ் கமிஷனர் அலுவலகம் உள்ளிட்ட முக்கிய அரசு அலுவலகங்கள், கோயில்கள் வந்திருப்பதால் புதூர் முதல் அழகர்கோவில் சாலை பகுதியில் குடியிருப்பு இடங்களுக்குத் தேவை கூடியிருக்கிறது.</p>
<p style="text-align: center"><img alt="" width="388" height="201" src="http://cdnw.vikatan.com/nanayam/2014/05/mzeyzj/images/nav08d(1).jpg"></p>
<p class="content">மருத்துவமனை, பள்ளிக்கூட வசதி ஏற்பட்டுவரும் மாட்டுத்தாவணி - அருப்புக்கோட்டை ரிங் ரோடு பகுதியில் ரியல் எஸ்டேட் சூடுபிடிக்க ஆரம்பித்திருக்கிறது. நட்சத்திர ஹோட்டல் உள்ளிட்ட வளர்ச்சி ஏற்பட்டுவரும் அவனியாபுரம் - ஏர்போர்ட் சாலையிலும் மனை முதலீடு அதிகரித்து வருகிறது.</p>
<p style="text-align: center"><img alt="" width="327" height="254" src="http://cdnw.vikatan.com/nanayam/2014/05/mzeyzj/images/nav08_4.jpg"></p>
<p class="content"> <span style="color: #800080">திருநெல்வேலி! </span></p>
<p class="content">நெல்லை புறநகர்களில் மனை வாங்குவது அண்மைக்காலத்தில் அதிகரித்துள்ளது. அதற்கேற்ப புது லே-அவுட்களும் வந்துகொண்டிருக் கின்றன. ஏற்கெனவே போடப்பட்ட கே.டி.சி நகர், பெருமாள்புரத்திலும் மனை மறுவிற்பனை நடந்துவருகிறது. பேட்டை திருப்பணி கரிசல்குளம், திருமால் நகர் பகுதியையட்டி திருநெல்வேலி, தென்காசி, அம்பாசமுத்திரம் சாலைகளை இணைக்கும் ரிங் ரோடு வரவிருப்பதால் இந்தப் பகுதியில் வீட்டு மனைகளுக்கு புது டிமாண்ட் ஏற்பட்டிருக்கிறது.</p>
<p class="content">ரெட்டியார்பட்டி ஆல் நகரில் மனைகளை வாங்கிப்போட்டால் நல்ல லாபம் பார்க்க முடியும் என்கிறார்கள். இந்தப் பகுதியில் நான்குவழிச் சாலை போகிறது என்பதால் இந்தச் சூழ்நிலை நிலவுகிறது.</p>
<p style="text-align: center"><img alt="" width="276" height="201" src="http://cdnw.vikatan.com/nanayam/2014/05/mzeyzj/images/nav08f.jpg"></p>
<p class="content">தகவல் தொழில்நுட்ப பூங்காக் களுக்கு அடிக்கல் நாட்டப்பட்ட கங்கை கொண்டான் பகுதியைச் சேர்ந்த வசந்தம் நகர், முல்லை நகர், நாங்குநேரி-பூம்புகாரில் மனைகள் மலிவான விலையில் கிடைக்கின்றன. இங்கு ஐ.டி நிறுவனங்கள் முழு அளவில் இயங்க ஆரம்பிக்கவில்லை என்பதால், இந்தக் குறைந்த விலை. நிறுவனங்கள் வந்துவிட்டால் முதலீட்டில் கணிசமான லாபம் பார்க்க முடியும்.</p>
<p style="text-align: center"><img alt="" width="296" height="227" src="http://cdnw.vikatan.com/nanayam/2014/05/mzeyzj/images/nav08_5.jpg"></p>
<p class="content"><span style="color: #800080">தூத்துக்குடி! </span></p>
<p class="content">தூத்துக்குடி நகரத்தில் ரியல் எஸ்டேட் விலை சென்னைக்கு இணையாக இருக்கிறது. அந்த வகையில் முதலீட்டு மனைகள் என்கிறபோது புறநகர்களைத்தான் நாடவேண்டி இருக்கிறது.</p>
<p class="content">தூத்துக்குடி மாவட்டத்தில் புதுக்கோட்டை, கூட்டாம்புளி, சேர்வைகாரன்மடம், தேரிரோடு, புதியம்புத்தூர் பகுதிகள்தான் வீடு மற்றும் தொழில் செய்வதற்காக விற்கப்படுவதும் வாங்கப்படுவதுமான பகுதியாக இருந்துவருகிறது. கதிர்வேல் நகர், பாரதிநகர், அன்னை தெரசா நகர், பால்பாண்டிநகர் போன்ற புதிதாக உருவாகிவரும் நகர்களைக் குறிப்பிடலாம். இவை, தூத்துக்குடி மாநகராட்சியின் பகுதிகளாக இருப்பது கூடுதல் சிறப்பு.  தூத்துக்குடியிலிருந்து கொஞ்சம் அவுட்டர் பகுதிகளான புதுக்கோட்டை, கூட்டாம்புளி, சேர்வைகாரன்மடம், தங்கமாள்புரம், சக்கமாள்புரம், தேரி ரோடு பகுதிகளில் 50 ஆயிரம் முதல் 1.5 லட்சம் வரையிலும் விலை இருந்துவருகிறது.</p>
<p style="text-align: center"><img alt="" width="347" height="201" src="http://cdnw.vikatan.com/nanayam/2014/05/mzeyzj/images/nav08g.jpg"></p>
<p class="content">இந்தப் பகுதியில் போக்குவரத்து வசதியும் தண்ணீர் வசதியும் ஓரளவு நன்றாக இருக்கிறது. நகருக்குள் வாடகைக்குக் குடியிருந்து வருபவர்கள் புதுக்கோட்டை சுற்றுவட்டாரத்தைத் தேர்வு செய்து வருகிறார்கள். இங்குள்ள புதியம்புத்தூர் பகுதியும் மனை முதலீட்டுக்கு ஏற்றதாக இருக்கிறது.</p>
<p style="text-align: center"><img alt="" width="290" height="215" src="http://cdnw.vikatan.com/nanayam/2014/05/mzeyzj/images/nav08_6.jpg"></p>
<p class="content"> <span style="color: #800080">சேலம்! </span></p>
<p class="content">மனை  வாங்குபவர்களுக்கு ஏற்ற இடங்களாக இருப்பது சேலத்தின் வட மேற்கில் உள்ள சேலம் - ஓமலூர் மெயின் ரோடு, சேலத்தின் வடகிழக்கில் உள்ள அயோத்தியாபட்டணம் முதல் குப்பனூர் வரையில் உள்ள பகுதிகள், சேலத்தின் தென்மேற்கே உள்ள பழைய சூரமங்கலம் பகுதிகள்தான்.</p>
<p style="text-align: center"><img alt="" width="388" height="201" src="http://cdnw.vikatan.com/nanayam/2014/05/mzeyzj/images/nav08h.jpg"></p>
<p style="text-align: center"><img alt="" width="294" height="268" src="http://cdnw.vikatan.com/nanayam/2014/05/mzeyzj/images/nav08_7.jpg"></p>
<p class="content"><span style="color: #800080">ஓசூர்! </span></p>
<p class="content">மக்கள் வசிக்கும் பகுதிகள் விரிவடைந்து வருவதால் ஓசூரில் நிலவரம் நன்றாகவே உள்ளது. இரண்டு ஏக்கர் கிடைத்தால்கூட மனைகளைப் பிரித்து விற்பனை செய்யும் சின்ன புரமோட்டர்கள் அதிகரித்துள்ளனர். ஓசூர் புறவழிச்சாலை மற்றும் டொயோட்டா நிறுவனம் இங்கு ஓர் உற்பத்தி தொழிற்சாலையைத் தொடங்க உள்ளது என்கிற பேச்சு உள்ளது.ஓசூரின் நான்கு பக்கமும் விரிவடைந்தாலும் ஓசூரை பொறுத்தவரை ஆல்டைம் ஃபேவரைட் ஏரியா என்றால் மத்திகிரி செல்லும் வழிதான். சென்ற வருடத்தைவிட 5 - 10 சதவிகிதம் வரை ரியல் எஸ்டேட் வளர்ச்சி உள்ளது. அதேசமயம், வழிகாட்டி மதிப்பைவிட சந்தை மதிப்பு மிகக் குறைவாக இருப்பது பெரிய தேக்கத்தையும் ஏற்படுத்தியுள்ளது.</p>
<p style="text-align: center"><img alt="" width="293" height="232" src="http://cdnw.vikatan.com/nanayam/2014/05/mzeyzj/images/nav08_8(1).jpg"></p>
<p class="content"><span style="color: #800080">புதுச்சேரி! </span></p>
<p class="content">கடந்த ஒரு வருடமாகவே இங்கு ரியல் எஸ்டேட் வளர்ச்சியில் பெரிய அளவிலான முன்னேற்றம் இல்லை. இங்குள்ள பல முக்கிய அரசு நிறுவனங்களில் தொழிலாளர்களுக்கு கடந்த சில மாதங்களாக சம்பள பட்டுவாடா இல்லை என்பதால் இப்போது நிலைமை படு டல்லாக இருக்கிறதாம்.</p>
<p class="content">தவிர, வீடு கட்ட விரும்பும் நபர்களுக்கு அரசு கொடுத்த கடனுதவியும் தற்போது நிறுத்தப்பட்டு உள்ளதாம். இதனால், ரியல் எஸ்டேட்டில் பெரும் தேக்கம் நிலவி வருகிறது. கடலூர் மற்றும் விழுப்புரம், திண்டிவனம் வழியில் எதிர்பார்க்கப்பட்ட அளவுக்கு வளர்ச்சி இல்லை என்பதால் ரியல் எஸ்டேட் தொழில் மந்தநிலையில் உள்ளது.</p>
<p style="text-align: center"><img alt="" width="274" height="175" src="http://cdnw.vikatan.com/nanayam/2014/05/mzeyzj/images/nav08_9.jpg"></p>
<p class="content">இப்போதிருக்கும் பொருளாதார மந்தநிலை  மாறும்போது, கடனுக்குக்கான வட்டி விகிதம்  குறையும். அப்போது மனை விலை வேகமாக உயர அதிக வாய்ப்புண்டு.</p>
<p class="content">அந்த வகையில், முதலீடு மற்றும் சொந்தத் தேவைக்காக மனை வாங்குபவர்களுக்கு இது சரியான நேரம்!</p>
<p style="text-align: right"><span style="color: #800080">தொகுப்பு: நீரை.மகேந்திரன், பி.ஆண்டனிராஜ், வீ.கே.ரமேஷ்,<br>
எஸ்.சரவணப்பெருமாள்.</span></p>
<hr>
<p class="content"><span style="color: #993300">முக்கிய குறிப்பு: </span>இங்கே தரப்பட்டிருக்கும் மனை விலை என்பது தோராயமானதே. மனை அமைந்திருக்கும் இடம், அடிப்படை வசதிகளைப் பொறுத்து விலை மாறுபடும்.</p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">மாறிவரும் கிராமப் பொருளாதாரம்...இன்றைய நிலை என்ன?</div>
<div class="subtitle1">நீரை.மகேந்திரன்</div>
<div class="subtitle2"></div>
<div class="content" style="border-top:1px solid #DDD;">
<p class="content">இருபது, முப்பது வருடங்களுக்கு முன்பு அடிப்படை வசதி எட்டிப்பார்க்காத கிராமங்களில் இன்று நவீன வாகனங்கள் சென்றுவரும் அளவுக்கு சாலைவசதி. பல கிலோ மீட்டர்கள் நடந்து நகரங்களுக்குச் சென்ற காலம் மாறி புதுப்புது இருசக்கர வாகனங்கள், வீட்டு உபயோகப் பொருட்கள், சிறந்த வாழ்க்கைதர வசதி என நமது கிராமங்களின் முகம் மாறி வருகிறது. கடந்த இருபதாண்டுகளில் நமது கிராமங்களின் பழைய முகம் பெரிய அளவில் மாறியிருக்கிறது. இந்த மாற்றம் எப்படிப்பட்டதாக இருக்கிறது என சென்னை வளர்ச்சி மற்றும் ஆராய்ச்சி நிறுவனத்தின் பேராசிரியர் விஜயபாஸ்கரிடம் கேட்டோம்.</p>
<p class="content">''கடந்த பத்து வருடங்களில் கிராமப்புறப் பொருளாதாரம் மாற்றம் அடைந்திருக்கிறதுதான். பொதுவாக, கிராமப் பொருளாதாரம் என்கிறபோது விவசாயம் மற்றும் அதைச் சார்ந்த தொழில்களைத்தான் குறிப்பிடுகிறோம். கடந்த காலங்களில் நமது கிராமப் பொருளாதாரம் என்பது பண்டமாற்று பொருளாதார முறைக்கு நெருக்கமான ஒன்று. ஆனால், புதிய பொருளாதாரக் கொள்கையின் வளர்ச்சி வேகத்துக்கேற்ப, கிராமப் பொருளாதார நிலைமைகளும் மாறிவிட்டது. இதன் விளைவு, கிராம மக்களின் வாழ்க்கைத் தரத்தில் முன்பைவிட அதிக மாற்றங்கள் ஏற்பட்டுள்ளன. அதேநேரத்தில் வறுமையும், வேலைவாய்ப்பின்மையும் அதிகரித்துள்ளது என்பதும் உண்மை'' என்றார்.</p>
<p style="text-align: center"><img alt="" width="600" height="398" src="http://cdnw.vikatan.com/nanayam/2014/05/mzeyzj/images/nav62a.jpg"></p>
<p class="content">கோவையைச் சேர்ந்த பேராசிரியர் கனகசபாபதி, கிராமப் பொருளாதாரம் குறித்து தொடர்ந்து ஆய்வு செய்துவருகிறார். கிராமப் பொருளாதார மாற்றம் பற்றி அவருடன் பேசினோம். ''உலக அளவில் சேமிப்பில் சிறந்து விளங்குபவர்கள் என்கிற பெயர் நமக்கு உள்ளது. மொத்த பொருளாதார உற்பத்தியில் சேமிப்பு 32 சதவிகிதமாக இருந்துள்ளது. ஆனால், இந்த விகிதம் தொடர்ச்சியாகக் குறைந்து வருகிறது. காரணம், நமது நுகர்வு வேகம் அதிகரித்துக்கொண்டே இருக்கிறது. கிராம வாழ்க்கைதரம் மேம்பட்டு வருகிறது என்பதை இப்படித்தான் பார்க்க வேண்டும். கிராமப் பொருளாதாரத்தை மீண்டும் சீர்திருத்தி அமைக்கவில்லை எனில், எதிர்காலத்தில் நமது உணவுப் பாதுகாப்பு பெரிய கேள்விக்குறியாக இருக்கும்'' என்றார் இவர்.</p>
<p class="content">நமது கிராமங்கள் அடைந்துள்ள மாற்றங்கள் என்ன? கிராமப் பொருளாதாரத்தில் அது ஏற்படுத்தியுள்ள தாக்கங்கள் என்ன எனப் பார்க்கலாம்.</p>
<p class="content"><span style="color: #800080">கூலி உயர்வு! </span></p>
<p class="content">இருபது வருடங்களுக்குமுன் ஒரு நாளைக்கு ரூ.100 வருமானம்  என்றால் ஒரு தனிநபரின் தேவைகளுக்குப் போதுமானதாக இருந்தது. இன்று ரூ.500 என்கிற அளவில் வருமானம் உள்ளது. தேவைகளை நிறைவேற்றிக்கொள்வதில் பற்றாக்குறை எற்படும்போது, வருமானத்தின் உண்மையான மதிப்பு உயரவில்லை என்று முடிவு செய்துகொள்ளலாம். அதுவே, ரூ.500 தேவைக்கு அதிகமாக என்கிறபோது உண்மையான மதிப்பைவிட அதிகரித்துள்ளதாக எடுத்துக்கொள்ளலாம். இப்போதைக்கு கிராம வளர்ச்சியின் நிலை இதுதான். வருமானம் அதிகரித்துள்ளது. ஆனால், விவசாயப் பரப்பு, ஈடுபடுபவர்களின் எண்ணிக்கை வெகுவாகக் குறைந்துள்ளது. கூடவே, பருவநிலை மாற்றங்களும் விவசாயப் பொருளாதாரத்தில் தேக்கத்தை ஏற்படுத்தியுள்ளது.</p>
<p style="text-align: center"><img alt="" width="600" height="392" src="http://cdnw.vikatan.com/nanayam/2014/05/mzeyzj/images/nav62b.jpg"></p>
<p class="content"><span style="color: #800080">இதர தொழில்கள்! </span></p>
<p class="content">கிராமப்புறங்கள் விவசாய வருமானத்தை மட்டுமே நம்பியிருக்கவில்லை. கடந்த இருபது ஆண்டுகளில் கல்வி வளர்ச்சி, கிராமப்புற உள்கட்டமைப்புகள் மாற்றம், நகர்ப்புறம் நோக்கி இடம்பெயர்வது காரணமாக விவசாயம் அல்லாத வருமானத்தையும் தேடி வருகின்றனர். அதாவது, 20 சதவிகித விவசாய வருமானத்தை நம்பும் அதேவேளையில் 80 சதவிகித வருமானம் விவசாயம் அல்லாத நடவடிக்கைகளை நம்பித்தான் கிராமப் பொருளாதாரம் மாறிவிட்டது. தவிர, இளைஞர்கள் நகரங்களை நோக்கி செல்வதால், விவசாயத் தொழில்களை மேற்கொள்வதிலும் தேக்கம் உள்ளது. இப்படி கிராமங்களைவிட்டு வெளியேறுபவர்களின் மூலம் கிடைக்கும் வருமானமும் கிராம மாற்றத்துக்கு காரணமாக உள்ளது.</p>
<p style="text-align: center"><img alt="" width="243" height="144" src="http://cdnw.vikatan.com/nanayam/2014/05/mzeyzj/images/nav62e.jpg"></p>
<p class="content"><span style="color: #800080">துணை நடவடிக்கைகள்! </span></p>
<p class="content">விவசாயத் தொழில்நுட்பங்களின் வளர்ச்சியும், விவசாய உற்பத்தியில் முக்கியப் பங்காற்றுகிறது. பாரம்பரிய விவசாயம் கைவிடப்படுகிறது. நகரத்தின் தேவைக்கேற்ப பயிரிடுவது மற்றும் விவசாயத் தொழில்நுட்பங்களை பயன்படுத்துவதன் மூலமும் விவசாய உற்பத்தி அதிகரித்துள்ளது.</p>
<p class="content">குறிப்பாக, நகர்ப்புற தேவைகளையொட்டி காய்கள், கீரைகள் பயிரிடுவது, ஆடு, கோழி, வளர்ப்பு நடவடிக்கைகள், திசு மாற்ற பயிர்கள் என மாற்று வருமான வழிகள் கடந்த பத்து வருடங்களில் அதிகரித்துள்ளது.</p>
<p style="text-align: center"><img alt="" width="500" height="365" src="http://cdnw.vikatan.com/nanayam/2014/05/mzeyzj/images/nav62c.jpg"></p>
<p class="content"><span style="color: #800080">ரியல் எஸ்டேட்! </span></p>
<p class="content">நகர வளர்ச்சியின் தேவைக்கேற்பதான் கிராம வளர்ச்சி உள்ளது. புறநகர வளர்ச்சி மற்றும் நகர குடியிருப்பு தேவைகளுக்காக விவசாய நிலங்கள்தான் கையகப்படுத்தப்படுகின்றன. இதன்பொருட்டு விவசாய நிலப்பரப்பு குறைந்தாலும், இதிலிருந்து கிடைக்கும் வருமானம் பணபுழக்கமாகவும், முதலீடாகவும் கிராமப் பொருளாதார வளர்ச்சிக்கு உதவுகிறது.</p>
<p style="text-align: center"><img alt="" width="600" height="351" src="http://cdnw.vikatan.com/nanayam/2014/05/mzeyzj/images/nav62d.jpg"></p>
<p class="content"><span style="color: #800080">தொழில் வளர்ச்சி! </span></p>
<p class="content">கிராமங்களில் எளிதாகக் கிடைக்கும் மனித வளத்தை மையமாக வைத்து பல தொழில்கள் தொடங்கப்படுகின்றன. திருப்பூர், தூத்துக்குடி ஆகியவை இதற்கு உதாரணங்கள்.</p>
<p class="content">இப்படி ஒவ்வொரு வகையிலும் கிராமப் பொருளாதாரம் பல புதிய மாற்றங்களைக் கண்டுவருகிறது. இது ஆரோக்கியமானதா என்கிற கேள்விக்கு பதில், காத்திருக்கத்தான் வேண்டும்.</p>
<p class="content">-க.பூபாலன்,  உ.சிவராமன், படங்கள்: ச.தேவராஜன், வீ.சிவக்குமார்.</p>
<hr>
<p style="text-align: center"><span style="font-size: medium"><span style="color: #993300">கிராம விசிட்!  திண்டுக்கல் - நி.பஞ்சம்பட்டி </span></span></p>
<p class="content">இந்தக் கிராமம் சிறந்த தன்முனைவு கிராமமாக உள்ளது. பத்தாண்டுகளுக்கு முன்னர் சாதாரணமாக இருந்த கிராமத்தில் தற்போது பல குறுந்தொழில்கள் வளர்ந்துள்ளன. இவை அனைத்தையும் கிராம மக்களே முன்னின்று நடத்துகிறார்கள். மகளிர் சுயஉதவி குழுக்கள் மூலம் ஆரம்பித்த இந்த மாற்றம் இன்று குடும்பத்தில் ஒருவர் பங்கெடுக்கும் அளவுக்கு வளர்ந்துள்ளது.</p>
<p style="text-align: center"><img alt="" width="185" height="121" src="http://cdnw.vikatan.com/nanayam/2014/05/mzeyzj/images/nav62f.jpg"></p>
<p class="content">முதலில் சாம்பிராணி தயாரிப்பும், அதற்கடுத்து பிளாஸ்டிக் கழிவுகளை மறுசுழற்சி செய்யும் ஒரு குறுந்தொழிலும் தொடங்கியுள்ளனர். அதற்கடுத்து தேங்காய் நார் கயிறு தயாரிக்கும் தொழில், பேப்பர் கப் தயாரிக்கும் தொழில் என ஒவ்வொரு தொழிலாகப் படிப்படியாக் தொடங்கி இன்று வேலைவாய்ப்பிலும் வருமானத்திலும் தன்னிறைவு கொண்ட கிராமமாக உள்ளது. இந்த சிறு, குறு தொழில்களுக்காகச் சுமார் 2.5 கோடி வரை வங்கிக் கடன் பெற்று அதை முறையாகத் திருப்பிச் செலுத்தியுள்ளோம் என்கிறார் இதே ஊரைச் சேர்ந்த மகளிர் சுய உதவிக் குழுவின் செயலாளர் ஜெயந்தி.</p>
<p class="content">ஆரம்பத்தில் 7 குழுவில் 80 பேர் மட்டுமே இருந்தோம். இப்போது 87 குழுக்களாக மொத்தம் 1,100 பெண்கள் வேலை பார்க்கிறோம். நூறு நாள் வேலை திட்டத்துக்குப் போய்கொண்டிருந்தவர்களுக்கு இப்போது வருஷம் 365 நாளும் வேலை. எங்களுக்காக நாங்கள் உழைக்கிறோம் என்கிற திருப்தியும் அதுக்கு சம்பளமும் கிடைக்குது'' என்கிறார் இந்த ஊரை சேர்ந்த ராணி.</p>
<p style="text-align: center"><span style="color: #993300"><span style="font-size: medium">கிராம விசிட்! கடலூர் - ராமாபுரம் </span></span></p>
<p class="content"><img alt="" align="left" width="150" height="216" src="http://cdnw.vikatan.com/nanayam/2014/05/mzeyzj/images/nav62g.jpg">இருபது வருடங்களுக்குமுன் இருந்த நிலைமையைவிட அடியோடு மாறியிருக்கிறது இந்த ஊர். இந்தக் கிராமத்தின் வழியே குறிஞ்சிபாடிக்கு ஒரு மண் பாதை மட்டுமே இருந்ததாம். இப்போது கனரக வாகனங்கள் செல்லும் அளவுக்கு தரமான தார்சாலை வந்துவிட்டது. கிராமத்துக்குள் நுழைந்ததுமே சிமென்ட் சாலைகளை காண முடிகிறது. வீட்டுக்கு வீடு இருசக்கர வாகனம் நிற்கிறது.</p>
<p class="content">''முழுக்க முழுக்க விவசாயத்தை மட்டுமே நம்பியிருக்கும் கிராமம் இது. ''இந்தக் கிராமத்தின் வளர்ச்சி  விவசாயத்தால் மட்டும் வந்ததுதான். சுமார் 30 ஆயிரம் ஏக்கர் விவசாய நிலத்தில் முக்கிய பயிரே வாழைதான். வாழை விவசாயத்தைப் பொறுத்தவரை, காற்று அடிக்காமல் இருந்தால் எல்லா செலவுகளும் போக வருடத்துக்கு ஏக்கருக்கு 50,000 ரூபாய் வரை லாபம் பார்க்கலாம்.</p>
<p class="content">இந்த வருமானத்தை வைத்துதான் வீடு கட்டியிருக்கிறேன். முதலில் மாடுகள் வைத்து விவசாயம் பார்த்த நான் இப்போது டிராக்டர் வாங்கி விவசாயம் பண்றேன். இந்த ஊரில் விவசாயத்துக்குதான் முன்னுரிமை. யாருமே வேலை தேடி வெளியூர்களுக்குப் போவதில்லை'' என்கிறார் இந்த ஊர் விவசாயி காத்தமுத்து.</p>
<p class="content">''மின்சாரத் தட்டுப்பாட்டால் விவசாயம் செய்வது குறைந்து வருகிறதுதான் என்றாலும், பத்து வருடத்துக்குமுன் ஒரு வாழைத்தார் சுமார் 50 ரூபாய்க்கு விற்பனை செய்தோம். ஆனால், இன்றைய நிலவரப்படி, ஒரு தார் 400 - 500 ரூபாய்க்கு விக்கிறோம். இதனால்தான் எல்லா செலவுகளையும் தாண்டி விவசாயம் செய்ய முடியுது'' என்கிறார்கள் இந்தக் கிராமத்தைச் சேர்ந்தவர்கள்.</p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">வருமானம் தரும் ஓவியங்கள்... பொழுதுபோக்காகச் சம்பாதிக்கலாம்! </div>
<div class="subtitle1">செ.கார்த்திகேயன் ந.ஆஷிகா, படங்கள்: பா.காளிமுத்து, தி.குமரகுருபரன்.</div>
<div class="subtitle2"></div>
<div class="content" style="border-top:1px solid #DDD;">
<p style="text-align: right"><span style="color: #800080">ஹாபிஸ் </span></p>
<p class="content">பங்குச் சந்தை, மியூச்சுவல் ஃபண்டுகளில் முதலீடு செய்வது போலவே ஓவியத்திலும் இப்போது பலர் முதலீடு செய்து வருகின்றனர். இன்றைய தேதியில் சில ஆயிரம் ரூபாய் தந்து வாங்கப்படும் ஓவியங்கள், பிற்காலத்தில் பல லட்ச ரூபாய்க்கு விலைபோக வாய்ப்புண்டு என்பதால், பலரும் ஓவியங்களை வாங்கி, அதில் முதலீடு செய்கின்றனர். தவிர, வீடுகளில் இந்த ஓவியங்கள் வைக்கும்போது, நம் வீடே கலைநயம் மிக்கதாக மாறிவிடுகிறது.</p>
<p class="content"><span style="color: #800080">பிறவி ஓவியர்! </span></p>
<p class="content">சாதாரண ஓவியராக தன் வாழ்க்கையைத் தொடங்கி, இன்றைக்கு ஓவியங்களை விற்பதன் மூலம் தன் வாழ்நிலையை குறிப்பிடத் தகுந்தளவு உயர்த்திக்கொண்டவர் 75 வயதான எம்.சேனாதிபதி. சென்னை ஈஞ்சம்பாக்கத்தில் இருக்கும் சோழ மண்டலம் ஓவியர் கிராமத்தில் அவரை சந்தித்துப் பேசினோம்.  </p>
<p style="text-align: center"><img width="459" height="362" alt="" src="http://cdnw.vikatan.com/nanayam/2014/05/mzeyzj/images/nav56a.jpg"></p>
<p class="content">''எனக்கு ஐந்து வயதாக இருக்கும்போதே ஓவியம் வரைவதில் ஆர்வம் பிறந்தது. இன்றுபோல் அன்றைய நிலையில் ஓவியம் குறித்த அறிவை புகட்ட ஆட்கள் கிடையாது. ஓவியம் வரைவதற்காக பென்சில், வாட்டர்கலர் போன்ற விஷயங்களும் கிடையாது. கரித்துண்டுகள், வெள்ளை நிற சுண்ணம்புக் கட்டிகள் (சாக்பீஸ்) ஆகியவற்றில்தான் வரைந்து பழகுவேன். களிமண்ணை எடுத்து வைத்து அதில் உருவம் செய்து அழகு பார்ப்பேன்.</p>
<p class="content">நான் கொஞ்சம் பெரியவன் ஆனதும் எனது ஓவியமும் முதிர்ச்சி பெற்றிருந்தது. அனுபவத்தால் நன்றாக வரைய ஆரம்பித்தேன். ஓவியங்கள் மீது எனக்கு இருந்த காதலாலே அதுசார்ந்த படிப்பை படித்து, அதையே தொழிலாக அமைத்துக்கொண்டேன்.</p>
<p style="text-align: center"><img width="450" height="558" alt="" src="http://cdnw.vikatan.com/nanayam/2014/05/mzeyzj/images/nav56c.jpg"></p>
<p class="content"><span style="color: #800080">அழகும் மதிப்பும் அதிகம்! </span></p>
<p class="content">பொழுதுபோக்காக நான் செய்துவந்த விஷயத்தை அப்படியே விட்டிருந்தால் இன்று என் வாழ்க்கைத்தரம் இந்த அளவுக்கு உயர்ந்திருக்காது. இதை ஒரு  தொழிலாக மாற்றிக்கொண்டதால்தான் இன்று என் ஓவியங்கள் உலகம் முழுவதும் வாழ்ந்து வருகின்றன. நான் ஓவியம் வரையும்போது நமது இதிகாசங்களின் காட்சி அமைப்புகள், மனிதர்களின் உணர்ச்சிகள், மனித உறவுகள் என்கிற மாதிரியான தீம்களை அமைத்துக்கொள்வேன். இப்படியான தீம்களை அமைத்து ஓவியம் தீட்டும்போது அதற்குண்டான அழகும் மதிப்பும் அதிகமாக இருக்கும். அதேபோல, ஓவியங்களில் தீட்டப்படும் வண்ணங்கள். இந்த இரண்டு விஷயங்களிலும் எல்லோரும்  கவனம் செலுத்துவது அவசியம்.  </p>
<p class="content"><span style="color: #800080">ஓவியமே என் வாழ்க்கை! </span></p>
<p class="content">கடந்த 55 வருடங்களாகவே ஓவியங்களை வரைவது, அதைக் கேட்பவர்களுக்குக் கொடுத்து வருமானம் பார்ப்பது என்பதுதான் என் தொழில். அதனால் நாம் வரைந்த ஓவியங்களின் எண்ணிக்கையைத் தோராயமாகக்கூடக் குறிப்பிட முடியாது. நான் வரையும் ஓவியங்கள் குறைந்தபட்சம் ரூ.30,000 முதல் அதிகபட்சம் பல லட்ச ரூபாய் வரை விற்றிருக்கிறேன்.</p>
<p style="text-align: center"><img width="450" height="517" alt="" src="http://cdnw.vikatan.com/nanayam/2014/05/mzeyzj/images/nav56d.jpg"></p>
<p class="content">நீங்கள் வரையும் ஓவியம் உன்னதமாக இருந்தால், அது உங்களை உலகத்துக்கே எடுத்துக் காட்டும். வெறும் பொழுதுபோக்காக மட்டுமே ஓவியம் வரையாமல், தங்கள் கிரியேட்டிவ் விஷயங்களை மக்கள் மத்தியில் கொண்டுவர வேண்டும்'' என்றார் சேனாதிபதி.</p>
<p class="content"><span style="color: #800080">மாற்றம் கண்ட மதுரை ஓவியர்! </span></p>
<p class="content">மதுரையைச் சேர்ந்த சுமா கந்தராஜ் பொழுதுபோக்காக ஓவியம் ஆரம்பித்து, தற்போது அதையே தொழிலாக செய்வதன் மூலம் மாதம் 50,000 ரூபாய் வரை சம்பாதிக்கிறார். அவரைச் சந்தித்துப் பேசினோம்.</p>
<p class="content">''பள்ளிப் பருவம் முதலே என் பொழுதுபோக்கு  ஏதாவது ஒன்றை வரைவதுதான். இதற்கென்று தனியாகப் பயிற்சி எடுத்தது கிடையாது. எனக்குள் இருந்த ஆர்வத்தாலேயே பென்சில் ஷேடிங், வாட்டர் கலர் என்று வரையக் கற்றுக் கொண்டேன். கல்லூரிப் படிப்பு,  திருமணம் என சில காலம் நான் வரைவது தடைப்பட்டது. திருமணத்துக்குப்பின் ஓவியங்களுக்கு டாடா சொல்லி விடலாம் என்கிற சமயத்தில்தான் என் கணவருக்கு என் ஓவியங்கள் பிடித்துப்போக, அவர் தந்த உற்சாகமும், ஊக்கமும் என்னை இந்தளவு உயர்த்தி இருக்கிறது.</p>
<p style="text-align: center"><img width="250" height="347" alt="" src="http://cdnw.vikatan.com/nanayam/2014/05/mzeyzj/images/nav56e.jpg"></p>
<p class="content">என் கணவரின் தொழில் காரணமாகச் சிலகாலம் நான் அமெரிக்காவில் வசிக்க நேர்ந்தது. அங்கேதான் 'அட்வான்ஸ் இன் சீனரி பெயிண்டிங்’ கற்றுக்கொண்டேன். அங்கே நான் வரைந்த ஓவியங்களைப் பார்த்த பலரும் என்னை வெகுவாக பாராட்டினார்கள். இந்தியா வந்தும் பல புத்தகங்கள், இணையங்களைப் பார்த்து அட்வான்ஸுடு டிராயிங், ஃபிகர் டிராயிங், அட்வான்ஸுடு கார்ட்டுனிங், பென்சில் ஸ்கெட்சிங், இங்க் ஆர்ட், ஒன் ஸ்ட்ரோக் பெயின்ட்டிங், ப்ரோட்ரைட் பெயின்டிங், ஆயில் பெயின்டிங், அக்ரலிக் பெயின்டிங், ஃபேப்ரிக் பெயின்டிங்,வாட்டர் கலர் என்று பல வகைகளைக் கற்றுத் தேர்ந்தேன்.</p>
<p class="content"><span style="color: #800080">மாதம் 50,000 சம்பாதிக்கிறேன்! </span></p>
<p class="content">ஆரம்பத்தில் பொழுது போக்காக செய்துவந்த நான், பிற்பாடு இதையே ஏன் ஒரு தொழிலாகச் செய்யக்கூடாது என்று நினைத்தேன். என் கணவரிடம் இதை சொன்னபோது நல்ல ஐடியாதான்.  தாராளமாகச் செய் என்றார். பின்னர் மதுரையில் ஓவியக் கண்காட்சி நடத்தினேன். அங்கே பார்க்க வந்தவர்கள் ஓவியங்கள் விற்பனைக்குக் கிடைக்குமா என்று கேட்டனர். பெரிய, பெரிய நிறுவனங்கள் வரவேற்பு அறைகளில் வைக்க, எனது ஓவியங்களை விரும்பி வாங்கிச் சென்றனர்.</p>
<p class="content">இதன் அடுத்த கட்டமாக ஒரு இண்டீரியர் டெக்கரேட்டர், தான் விரும்பும்படியாக ஒரு கேன்வாஸ் பெயின்டிங் வேண்டுமென்று ஆர்டர் தந்து வாங்கிச் சென்றார். இவரைத் தொடர்ந்து பலரும் ஆர்டர் தந்தனர்.  இப்போது மாதம் 50,000 ரூபாய் ஓவியம் விற்பதன் மூலம் சம்பாதிக்கிறேன்'' என்றார்.</p>
<p style="text-align: center"><img width="600" height="339" alt="" src="http://cdnw.vikatan.com/nanayam/2014/05/mzeyzj/images/nav56b.jpg"></p>
<p class="content"><span style="color: #800080">  ஓவியங்களின் சங்கமம்! </span></p>
<p class="content">நீங்கள் வரைந்த ஓவியங்களை விற்பதற்கும் முதலீட்டு நோக்கில் ஓவியங்களை வாங்குவதற்கும் மையமாக இருப்பவை ஆர்ட் கேலரிகள். இங்கே ஓவியக் கண்காட்சி வைப்பது குறித்து சென்னை மயிலாப்பூரில் இருக்கும் வின்யாசா பிரீமியர் ஆர்ட் கேலரியின் துணை மேலாளர் ஏ.செந்தில்குமாரிடம் கேட்டோம்.</p>
<p class="content">''ஓவியம் வரைவதில் நாட்டம் இருப்பவர்கள் தங்களின் ஓவியங்களை ஓவியப்பிரியர்களுக்கு வெளிச்சம் போட்டு காட்ட வேண்டியது அவசியம். அதற்கு ஒரேவழி, ஓவியக் கண்காட்சிகளில் அவரவர்களின் ஓவியங்களை கண்காட்சிக்கு வைப்பதே. ஓவியக் கண்காட்சி நடத்துவதற்கான இடம் எங்களிடம் வாடகைக்குக் கிடைக்கும். 550 சதுரஅடி கொண்ட இடத்தின் ஒருநாள் வாடகை 3,000 ரூபாய். 475 சதுர அடி அளவுகொண்ட இடத்தின் வாடகை 2,000 ரூபாய் எனக் கட்டணங்கள் வசூலிக்கப்படுகின்றன (மின்சாரக் கட்டணமும் சேர்ந்து).</p>
<p class="content">இந்த ஆர்ட் கேலரி கடந்த இருபது ஆண்டுகளாக இயங்கி வருகிறது. இளம் ஓவியர்கள், பொழுதுபோக்காக ஓவியம் வரைபவர்கள் தொடங்கி அனுபவம் மிக்க ஓவியர்கள் வரை எண்ணற்ற ஓவியங்கள் இந்த ஆர்ட் கேலரியை அலங்கரித்திருக்கின்றன.</p>
<p class="content">இந்த ஆர்ட் கேலரியைப் பொறுத்தவரை ஓவியர்கள் கவனிக்கவேண்டிய விஷயம், அவர்கள் வரையும் படத்தில் முதிர்ச்சி இருக்க வேண்டும் என்பதுதான். வரைந்திருக்கும் ஓவியங்கள் உலகுக்கு ஏதேனும் ஒரு செய்தியை சொல்லும்படியாகவும் அல்லது ரசிக்கும்படியாகவும் இருக்க வேண்டும்'' என்றார்.</p>
<p class="content">ஓவியங்களை முதலீட்டு நோக்கில் வாங்கி பத்திரமாக வைத்திருந்தால் பல ஆண்டுகளுக்குப்பின் நல்ல லாபம் பார்க்கலாம் என்பதில் சந்தேகமே இல்லை!</p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">கம்பெனி ஸ்கேன் </div>
<div class="subtitle1">இன்ஃப்னிட் கம்ப்யூட்டர் சொல்யூஷன்ஸ் (இந்தியா) லிமிடெட்! </div>
<div class="subtitle2"></div>
<div class="content" style="border-top:1px solid #DDD;">
<p class="content">உலகத்தின் இன்றைய பொருளாதாரச் சூழலில் பல தொழில் நிறுவனங்கள், தங்களுடைய பிராசஸ்களை முன்னேற்றவும், நடப்பு செலவைக் குறைக்கவும், பிசினஸ் ரீதியாகத் தங்கள் தகுதிகளை உயர்த்திக்கொள்ளவும் உதவும் ஒரு பார்ட்னரை தேடுகின்றன.  </p>
<p class="content">இந்தவகைத் தேடுதல்களுக்கு ஈடுதந்து உலகளாவிய அளவில் டெலிகாம், ஹெல்த்கேர், எனர்ஜி மற்றும் யுட்டிலிட்டி, மீடியா மற்றும் கன்டன்ட், பேங்கிங் மற்றும் ஃபைனான்ஸ் தொழில்களில் ஃபார்ச்சூன் 500 நிறுவனங்களுக்கு உதவும் நிறுவனமான இன்ஃப்னிட் கம்ப்யூட்டர் சொல்யூஷன்ஸ் (இந்தியா) லிமிடெட் எனும் நிறுவனத்தையே இந்த வார கம்பெனி ஸ்கேனிங்கில் நாம் பார்க்கப் போகிறோம்.</p>
<p class="content"><span style="color: #800080">தொழில் எப்படி? </span></p>
<p class="content">கம்ப்யூட்டர் சாஃப்ட்வேர் சர்வீஸ் துறையில் இருக்கும் ஒரு சிக்கல் என்னவென்றால், வாடிக்கையாளர்களுக்கு ஏற்றாற்போல் சாஃப்ட்வேரை வடிவமைத்துக் கொடுக்க வேண்டும்.</p>
<p style="text-align: center"><img width="600" height="287" alt="" src="http://cdnw.vikatan.com/nanayam/2014/05/mzeyzj/images/nav35c.jpg"></p>
<p class="content">இதை புராஜெக்ட் வழியில் செயல்படும் நிறுவனங்கள் எனலாம். இதுமாதிரியான நிறுவனங்கள் தொடர்ந்து பிசினஸை திரட்டுவதுடன், பணியாளர்களையும் தொடர்ந்து  நியமிக்க வேண்டும். இது சாஃப்ட்வேர் சர்வீஸ் கம்பெனிகளுக்கு ஒரு தலைவலி எனலாம்.</p>
<p class="content">கம்ப்யூட்டர் துறையில் மற்றுமொரு வகையான தொழில் இருக்கிறது. புராடக்ட் கம்பெனிகள் என அழைக்கப் படும் இந்த நிறுவனங்கள், பல்வேறு தொழில்களுக்கு உதவும் வகையில் சாஃப்ட்வேர்களை எழுதி விற்பவை. இந்தவகை</p>
<p class="content">நிறுவனங்களுக்குப் பணியாளர் கள் சாஃப்ட்வேர் சர்வீஸ் நிறுவனம்போல அதிகமாகத் தேவைப்பட மாட்டார்கள் என்பதால்,  இந்தவகை கம்பெனிகள்    நல்லதொரு அனுகூலத்துடன் திகழ்கிறது.  </p>
<p class="content">மேலும், விற்கப்பட்ட சாஃப்ட்வேர்களுக்கு வரும் பராமரிப்புத் தொகையே சம்பளத்துக்குப் போதுமானதாக இருக்கும். எனவே, நஷ்டம் வரும் வாய்ப்புகள் சற்றே குறைவுதான்.  சாஃப்ட்வேர் துறையில் இந்த வகை நிறுவனங்கள் கொஞ்சம் மாத்தியோசிக்கும் வகையறா நிறுவனங்கள் என்றால் அது மிகையாகாது.</p>
<p style="text-align: center"><img width="500" height="277" alt="" src="http://cdnw.vikatan.com/nanayam/2014/05/mzeyzj/images/nav35b.jpg"></p>
<p class="content"><span style="color: #800080">  கம்பெனி எப்படி? </span></p>
<p class="content">1999-ம் ஆண்டு புதுடெல்லி யில் நிறுவப்பட்ட இந்த நிறுவனம், ஆரம்பம் முதலேயே சாஃப்ட்வேர் சர்வீசஸ் துறையில் கான்ட்ராக்ட்களைப் பெறுவது மற்றும் புராஜெக்ட் மட்டுமே தொழில் என்றில்லாமல் புராடக்ட் டெவலப்மென்ட் என்பதையும் கோட்பாடாக வைத்திருக்க வேண்டும் என்று நினைத்தது குறிப்பிடத்தக்க ஒருவிஷயம்.</p>
<p class="content">புராஜெக்ட் வருமானம் இன்ஃப்னிட் கம்ப்யூட்டர் நிறுவனத்துக்குக் கணிசமான அளவு இருந்தபோதிலும், கடந்த சில ஆண்டுகளாகக் கணிசமான அளவுக்கு புராடக்ட் வருமானத்தை அதிகரித்துள்ளது குறிப்பிடத் தக்கது. ஏடீ அண்ட் டீ, எரிக்ஸன், ஐபிஎம், பேனாசோனிக், வெரிசோன், மோட்டரோலா, நோக்கியா, ஹூவெய், வெஸ்டர்ன்யூனியன் போன்ற ஃபார்ச்சுன் 500 நிறுவனங்களின் கான்ட்ராக்ட்டை பெறுவதி லேயே தொடர்ந்து குறிவைத்துச் செயல்பட்டுவந்தது இன்ஃப்னிட் கம்ப்யூட்டர்.</p>
<p class="content">சின்னச் சின்னக் கான்ட்ராக்ட்களைத் தவிர்த்து பெரிய நிறுவனங்களின் பெரிய கான்ட்ராக்ட்டை பெறுவதில் முழுக்கவனத்தையும் தொடர்ந்து செலுத்திவந்துள்ளது இந்த நிறுவனம். ஏறக்குறைய 99 சதவிகித அளவுக்கான வியாபாரம் ஏற்கெனவே ஆர்டர் தந்த நிறுவனங்களிடம் இருந்தே  கிடைக்கிறது.</p>
<p class="content">ஆரம்பித்து ஏறத்தாழ 15 வருடங்கள் நிறைவுற்ற இந்த நிறுவனத்தில் பத்து வருடங்களுக்கும் மேலாக பெரிய பல ஃபார்ச்சூன் 500 நிறுவனங்கள் வாடிக்கையாள ராக இருந்து வருகின்றன.</p>
<p class="content">ஐ.டி சர்வீஸ் துறையில் இருந்து வெளியேவந்து ஒரு புராடக்ட் நிறுவனமாக மாற வேண்டும் என்பதை தொடர்ந்து தனது கொள்கையாக வைத்திருக்கும் இந்த நிறுவனம் தற்சமயம் ஏறத்தாழ 30 சதவிகித அளவு வருமானத்தை புராடக்ட் டிவிஷனில் இருந்தே பெற்று வருகிறது.</p>
<p style="text-align: center"><img width="600" height="166" alt="" src="http://cdnw.vikatan.com/nanayam/2014/05/mzeyzj/images/nav35a.jpg"></p>
<p class="content">இந்த வருமானத்தின் அளவை 50 சதவிகிதத்துக்கு  உயர்த்துவது என நிர்வாகம் திட்டங்களைத் தீட்டிவருகிறது. தற்சமயம் 12 புராடக்ட்களைத் தன்வசம் வைத்துள்ளது இந்த நிறுவனம். இவற்றில் பெரும்பான்மையானவை டெலிகாம் நிறுவனங்களுக்காகத் தயாரிக்கப்பட்டவை.</p>
<p class="content"><span style="color: #800080">ரிஸ்க்குகள் என்னென்ன? </span></p>
<p class="content">டெக்னாலஜி என்றாலே தொடர் மாறுதல்கள்தான். அதிலும் புராடக்ட் கம்பெனி என்றால் இன்னமும் மாறுதல் களையும்  புத்தாக்கத்தையும் (மிஸீஸீஷீஸ்ணீtவீஷீஸீ) அடிப்படையில் கொண்டிருக்க வேண்டும். தொடர்ந்து இவை மூன்றையும் தக்கவைத்துகொள்வது பெரியதொரு சவாலாகவே இருக்கும்.</p>
<p class="content">இரண்டாவது ரிஸ்க் என்னவெனில்,  பெரும்பான்மையான பிசினஸ் அமெரிக்காவிலிருந்தும், அதிலும் அறுதிப்பெரும்பான்மை பிசினஸ் மிகப் பெரிதான ஏறத்தாழ 10 நிறுவனங்களிடம் இருந்துமே வருகிறது.</p>
<p class="content">என்னதான் தொடர்ந்து வாடிக்கையாளராக இருந்தாலும் பெரும் பணம் சில வாடிக்கையாளர்களிடம் இருந்து மட்டுமே வருகிறது என்றால், அந்த வாடிக்கையாளர்களுடன் பிரச்னை ஏதும் வந்தால் லாபம் பாதிக்கப்படலாம். அதேபோல், அமெரிக்கப் பொருளாதாரம் சிக்கல்களுக்கு உட்பட்டால் இன்ஃப்னிட்டின் வருமானமும் பாதிக்கப்படலாம்.</p>
<p class="content"><span style="color: #800080">ஏன் முதலீட்டுக்கு பரிசீலனை செய்யலாம்? </span></p>
<p class="content">நீண்டகாலமாக இருந்து ஆதரவு அளித்துவரும் பெரிய வாடிக்கையாளர்களின் பட்டியல், வேகமாக அதிகரித்து வரும் புராடக்ட் கம்பெனி என்ற நிலைமை மற்றும் தொடர்ந்து கிடைக்கும் கணிசமான லாபம் போன்றவையே இன்ஃப்னிட் கம்ப்யூட்டர் சொல்யூஷன்ஸ் (இந்தியா) லிமிடெட் நிறுவனத்தை முதலீட்டுக்காக பரிசீலனை செய்யச் செய்கிறது எனலாம்.</p>
<p class="content">சாஃப்ட்வேர் துறை என்பதால் ரிஸ்க்கை குறைக்கும் பொருட்டு சாதாரணச் சூழலில் இந்த நிறுவனத்தின் பங்கை வாங்காமல் ஓர் அசாதாரணச் சூழலில் சந்தை நல்லதொரு இறக்கத்தைச் சந்திக்கும்போது குறைந்த அளவில் 3 - 5 ஆண்டு கால அளவுக்கான முதலீடாக இந்த நிறுவனத்தின் பங்குகளில் முதலீட்டாளர்கள் முதலீடு செய்யலாம்.</p>
<p class="content">குறிப்பு: இந்த நிறுவனத்தின் பைபேக் திட்டமொன்று சமீபத்தில் முடிவுக்கு வருகிறது என்பதையும் முதலீட்டாளர்கள் கருத்தில்கொண்டே தங்கள் முதலீட்டு முடிவை எடுக்க வேண்டும்!</p>
<p style="text-align: right"><span style="color: #993300">- நாணயம் ஸ்கேனர் </span></p>
<p class="content"><span style="color: #808000">(குறிப்பு: இந்தப் விலையிலேயே வாங்க வேண்டிய பங்கு பரிந்துரை பகுதி அல்ல. இதில் சொல்லப்பட்டுள்ள பங்குகளை வாங்குவது முதலீட்டாளர்களின் தனிப்பட்ட முடிவாகும்!) </span></p>
<p class="content"> </p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">பங்குகள்: வாங்கலாம்...விற்கலாம்! </div>
<div class="subtitle1"></div>
<div class="content" style="border-top:1px solid #DDD;">
<p style="text-align: center"><img alt="" src="http://cdnw.vikatan.com/nanayam/2014/05/mzeyzj/images/pv70.jpg"></p>
<p style="text-align: center"><img alt="" src="http://cdnw.vikatan.com/nanayam/2014/05/mzeyzj/images/pv71.jpg"></p>
<p class="content"> </p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">மார்க்கெட் டிராக்கர் (MARKET TRACKER)</div>
<div class="subtitle1"></div>
<div class="content" style="border-top:1px solid #DDD;">
<p style="text-align: center"><img width="600" height="849" alt="" src="http://cdnw.vikatan.com/nanayam/2014/05/mzeyzj/images/nav72.jpg"></p>
<p style="text-align: center"><img alt="" src="http://cdnw.vikatan.com/nanayam/2014/05/mzeyzj/images/nav73.jpg"></p>
<p style="text-align: center"><img alt="" src="http://cdnw.vikatan.com/nanayam/2014/05/mzeyzj/images/nav74.jpg"></p>
<p class="content"> </p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">நிஃப்டி டெக்னிக்கல் பார்வை: செய்திகளின் கையில் சந்தை! </div>
<div class="subtitle1"></div>
<div class="content" style="border-top:1px solid #DDD;">
<p style="text-align: right"> <span style="color: #800080">டிரேடர்ஸ் பக்கங்கள் </span></p>
<p class="content">தேர்தல் முடிவுகளுக்கு ஒன்பது டிரேடிங் நாட்களே இருப்பதால், சில காலத்துக்கு டைரக்ஷன்லெஸ் நிலை வந்துவிடக்கூடும் என்றும்; வரும் வாரத்தில் ஓப்பனிங்கில் கேப் வந்தால் ஒரு மணிநேரம் தாமதித்து பின்னரே டிரேடிங்கில் இறங்கவேண்டும் என்றும்; சிறிய அளவில்கூட ஓவர் நைட் பொசிஷன்களும், ஃப்யூச்சர்ஸ் பொசிஷன்களும் வைத்துக்கொள்ளக்கூடாத நேரமிது என்றும் கடந்த இதழில் சொல்லியிருந்தோம்.</p>
<p class="content">திங்கள், செவ்வாய் மற்றும் வியாழக்கிழமைகளில் பெரிய மாறுதல்களை சந்திக்காத நிஃப்டி புதனன்று கணிசமான இறக்கத்தையும், வெள்ளியன்று அதிவேகமான ஏற்றத்தையும் சந்தித்து, வார இறுதியில் வாராந்திர அளவில் 164 பாயின்ட் ஏற்றத்தில் முடிவடைந்தது. வெள்ளியன்று நடந்ததைப் போன்ற திடீர் திருப்பங்கள் சந்தையில் இனிவரும் ஏழு டிரேடிங் தினங்களில் எந்த நேரத்திலும் வந்துவிடக்கூடும் என்பதை நினைவில்வைத்தே டிரேடர்கள் டிரேடிங் செய்ய வேண்டும்.</p>
<p class="content">தேர்தல் முடிவுகள் வெள்ளியன்று வெளிவர உள்ளது. தேர்தல் முடிவுகளின் பாதிப்பு குறைந்தபட்சம் அதை அடுத்துவரும் வாரத்தில் புதன் வரையிலுமே சந்தையில் இருக்கக்கூடும். எனவே, மிகுந்த கவனத்துடனும், ஸ்ட்ரிக்ட்டான ஸ்டாப்லாஸுடனும் ஹைரிஸ்க் டிரேடர்கள் மட்டுமே வியாபாரம் செய்ய வேண்டும்.</p>
<p class="content">டிரேடிங்குக்கு புதியவர்களும், ரிஸ்க் எடுக்க விரும்பாத டிரேடர்களும் அடுத்த ஏழு டிரேடிங் நாட் களுக்கு வியாபாரம் செய்வதை ஒட்டுமொத்தமாகத் தவிர்ப்பதே நல்லது. செய்திகளின் தாக்கம் அதிகமாக சந்தையின் மீது இருக்கப்போவதால் டெக்னிக்கல் கள் சந்தையில் முழுமையாக பொய்க்கும் காலத்தை எதிர்கொள்ளப்போகிறீர்கள் என்பதையும் நினைவில் வையுங்கள்.</p>
<p style="text-align: center"><img alt="" src="http://cdnw.vikatan.com/nanayam/2014/05/mzeyzj/images/nav78a.jpg"></p>
<p class="content">மேலே கொடுக்கப்பட்டுள்ள லெவல்களைத் தாண்டியோ/வெகுவாக கீழேயோ சந்தை மிகுந்த வாலட்டைலிட்டியுடன் செயல்பட வாய்ப்புகள் அதிகம் இருப்பதால், எச்சரிக்கையுடன் செயல்படுங்கள்.</p>
<p class="content"> </p>
<p style="text-align: center"><span style="color: #800080">09/05/14 அன்று குளோஸிங்கில் இருக்கும் நிலைமை. டெக்னிக்கல்: </span></p>
<p class="content"><span style="color: #993300">புதிதாய் புல்லிஷ் கிராஸ் ஓவர் நடந்த ஸ்டாக்குகள்-: </span></p>
<p class="content">ஜாக்ரன் (104.05), கெய்ர்ன் (335.10), அல்ட்ரா செம்கோ (2079.60), டென் (181.60), ஜி.எஸ்.பி.எல். (73.30), கோல் இந்தியா (308.65), ஹிந்த் சிங்க் (123.65), கெயில்(371), எவரெடி (55.80), எம் அண்ட் எம் (1102.55), ஹெச்.டி.எஃப்.சி. (884.60), ஹெச்.சி.எல். டெக் (1370.70), சிப்லா (392.30), பஜாஜ் ஹிந்த் (17.75), ரேணுகா (21.75), ஸ்ரீராம் டிரான்ஸ்போர்ட் ஃபைனான்ஸ் (771.10), டிவி18ப்ராட்காஸ்ட் (24.95), எஸ்.எஸ்.எல்.டீ (183.40), எம் அண்ட் எம் ஃபைனான்ஸ் (246.20), ஐ.பி. பவர் (8.15) -குறைந்த எண்ணிக்கையில் மிகுந்த எச்சரிக்கையுடன் வியாபாரம் செய்யுங்கள்.</p>
<p class="content"><span style="color: #993300">புதிதாய் பியரிஷ் கிராஸ் ஓவர் நடந்த ஸ்டாக்குகள்: </span></p>
<p class="content">டைட்டான் (277.50), மாரிக்கோ (237.50), ஜி.பி.பி.எல். (97.85), ஹெச்.டீ. மீடியா (92.15), சி.யூ.பி. (63.75), ஜூப்லியன்ட் ஃபுட் (985.75), சத்பாவ் (138.50), இண்டோகோ (152.65), பி.சி. ஜுவல்லர் (93.80)- நிஃப்டியின் டிரெண்டை அனுசரித்து வியாபாரம் செய்யவும்.</p>
<p class="content"><span style="color: #993300">உறுதியாய் வாராந்திர டிரெண்ட் ஏற்றத்தில் மாறிய ஸ்டாக்குகள் (டிரேடிங்குக்கு வாட்ச் செய்ய உகந்தது): </span></p>
<p class="content">ஹெச்.டி.எஃப்.சி. பேங்க் (756.80), கோட்டக் பேங்க் (850.75), ஐ.சி.ஐ.சி.ஐ. பேங்க் (1378.60), ஐ.ஆர்.பி. (131.75), ஹிந்த் பெட்ரோ (362.90), எஸ்ஸார் ஆயில் (68.55), கல்ப்ஆயில் கார்ப் (130.95), சின்டெக்ஸ் (51) -  டிரேடர்கள் மத்தியில் பாப்புலர் அல்லாத ஸ்டாக்குகள் சில இவற் றில் இருக்கின்றன. எனவே, குறைந்த எண்ணிக்கையிலும் மிகுந்த கவனத்துடனும் வியாபாரம் செய்யுங்கள்.</p>
<p class="content"><span style="color: #993300">உறுதியாய் வாராந்திர டிரெண்ட் இறக்கத்தில் மாறிய ஸ்டாக்குகள் (டிரேடிங்குக்கு வாட்ச் செய்ய உகந்தது): </span></p>
<p class="content">ஹெக்ஸாவேர் (139.05), இந்த் ஹோட்டல் (69.80), ஆன்மொபைல் (34.20), வீடியோ இண்ட் (159.80)-இதில் லாங் சைடு வியாபாரத்தை முழுமையாகத் தவிருங்கள்.</p>
<p class="content"><span style="color: #993300">சற்று பாசிட்டிவ் டிரெண்டுக்கு மாறிய ஸ்டாக்குகள்: </span></p>
<p class="content">எஸ்ஸார் போர்ட்ஸ் (63.45), ஐ.என்.ஜி. வைஸ்யா (601.10), அல்ட்ரா செம்கோ (2079.60), ஜுப்லியன்ட் ஃபுட் (985.75), ஆயில் (494.15), பவர்கிரீட் (106.85), ஹெச்.டி.எஃப்.சி. பேங்க் (756.80), சி.இ.எஸ்.சி. (508.10), ஸ்ரீராம் டிரான்ஸ்போர்ட் ஃபைனான்ஸ் (771.10), இன்ஜினீயர்ஸ் இந்தியா (241.20), டாடா மோட்டார்ஸ் (427.50), எல் அண்ட் டி (1342.70), அசோக் லேலாண்ட் (23.90), மாருதி (1974.85), ஐஓசி (286.55)-இவற்றில் வால்யூம் குறைவாக நடக்கும் ஸ்டாக்குகளை தவிர்க்கவும்.</p>
<p class="content"><span style="color: #993300">சற்று நெகட்டிவ் டிரெண்டுக்கு மாறிய ஸ்டாக்குகள் : (ரிவர்ஸலுக்கு வாட்ச் செய்யலாம்): </span></p>
<p class="content">எஃப்.ஆர்.எல். (124), கிரான்யூல்ஸ் (370.45), இ.ஐ. ஹோட்டல் (74.45), அப்போலோ ஹாஸ்ப் (929.05) -இவற்றில் வால்யூம் குறைவாக நடக்கும் ஸ்டாக்குகளில் வியாபாரத்தைத் தவிருங்கள்.</p>
<p class="content">வால்யூம் நன்றாக அதிகரித்து டிரேடிங் நடந்த ஷேர்கள் (10 நாள் மூவிங் ஆவரேஜ் அளவீட்டில்:</p>
<p class="content">கெய்ர்ன் (335.10), இசட்.இ.இ.எல். (262.75), நேஷனல் அலுமினியம் (38.95), கோல் இந்தியா (308.65), என்.டி.பி.சி. (118.15), பவர்கிரீட் (106.85), பார்தி ஏர்டெல் (309.45), சவுத் பேங்க் (24), ஐ.டி.சி. (345.55), ஹெச்.டி.எஃப்.சி. பேங்க் (756.80), ஆர்.இ.சி. லிட் (249.75), ரிலையன்ஸ் (997.60), ஓ.என்.ஜி.சி. (347.95), பி.டி.சி. (67.30) - தொடர்ந்து வாட்ச் செய்து லாங் சைடிலும் ஷார்ட் சைடிலும் டிரெண்டுக்கேற்றாற்போல் டிரேடிங் செய்யலாம்.</p>
<p class="content"><span style="color: #993300">வால்யூம் நன்றாக குறைந்து டிரேடிங் நடந்த ஷேர்கள்-(10 நாள் மூவிங் ஆவரேஜ் அளவீட்டில்): </span></p>
<p style="text-align: center"><span style="color: #993300"><img alt="" src="http://cdnw.vikatan.com/nanayam/2014/05/mzeyzj/images/nav78b.jpg"></span></p>
<p class="content">டாபர் (179.85), ஐடியா (135.80), பெட்ரோநெட் (143.65), ஹிந்த் யுனிலீவர் (556.30), என்.எம்.டி.சி. (149.85), கெயில் (371), மார்க்சன்ஸ் (23), ஹெச்.டி.எஃப்.சி. (884.60), சிப்லா (392.30), பஜாஜ் ஹிந்த் (17.75), ரேணுகா (21.75), ஜே.பி. இன்ஃப்ராடெக் (25), டிவி18ப்ராட்காஸ்ட் (24.95), விப்ரோ (513.95), ஹெச்.சி.சி. (20.05), விஐபி இண்ட் (88.50), எம்.டி.என்.எல். (17.15), எஃப்.எஸ்.எல். (29.95), டாடா குளோபல் (145), எக்ஸைடு இண்ட் (117), ஜி.பி.பி.எல். (97.85) டி.டி.எம்.எல். (8.70)- இவற்றை வியாபாரத்துக்கு தவிர்ப்பது நல்லது.</p>
<p class="content"><span style="color: #993300">வால்யூமும் விலையும் அதிகரித்து நடந்த ஸ்டாக்குகள்: </span></p>
<p class="content">எஸ்ஸார் போர்ட்ஸ் (63.45), எஃப்.எல்.எஃப்.எல். (92.15), செஞ்சுரி பிளைபோர்ட் (40.75), அல்ட்ரா செம்கோ (2079.60), டென் (181.60), கோல் இந்தியா (308.65), ஸ்டெர்லிங் பயோ (12.30), எவரெடி (55.80), ஹெச்.டி.எஃப்.சி. பேங்க் (756.80), சி.இ.எஸ்.சி. (508.10),</p>
<p class="content">ஸ்ரீராம் டிரான்ஸ்போர்ட் ஃபைனான்ஸ் (771.10) இவை வியாபார எண்ணிக்கையிலும், விலையிலும் நன்கு அதிகரித்த ஷேர்கள்.</p>
<p class="content">மேற்கண்ட ஸ்டாக்குகளை டிராக் செய்து டிரெண்டை அனுசரித்து லாங் சைடில் வியாபாரம் செய்யவும். வால்யூம் குறைவாக நடக்கும் ஸ்டாக்குகளை மொத்தமாகத் தவிர்க்கவும்.</p>
<p class="content"><span style="color: #993300">எச்சரிக்கை: </span>செய்திகள்  சந்தையின் டெக்னிக்கல்களை மொத்தமாக முடக்கிவிடும் காலகட்டத்தில் இருக்கின்றது சந்தை என்பதை மனதில் வைத்தே டிரேடர்கள் செயல்படவேண்டும்.</p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">எஃப்&amp; ஓ கார்னர்</div>
<div class="subtitle1"></div>
<div class="content" style="border-top:1px solid #DDD;">
<p style="text-align: center"><img alt="" src="http://cdnw.vikatan.com/nanayam/2014/05/mzeyzj/images/nav81a.jpg"></p>
<p class="content"> </p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">பணம் கொட்டும் தொழில்கள் </div>
<div class="subtitle1">பழக்கூழ் தயாரிப்பு! </div>
<div class="subtitle2">நீரை.மகேந்திரன் </div>
<div class="subtitle3"></div>
<div class="content" style="border-top:1px solid #DDD;">
<p class="content">நவீன வாழ்க்கை முறையில் மக்களின் உணவுப் பழக்கங்கள் தினந்தோறும் மாறி வருகிறது. பரபரப்பான இந்த வாழ்க்கை முறையில் தயார் நிலையான உணவுகளுக்கு மிகப் பெரிய வரவேற்பு இருக்கவே செய்கிறது. இதுமாதிரியான தொழில்களை அடையாளம் கண்டு, அதை வெற்றிகரமாகச் செய்வதன் மூலம் நல்ல லாபம் பார்க்க முடியும்.</p>
<p class="content">அப்படிப்பட்ட ஒரு தொழில்தான் பழக்கூழ், சாஸ், மற்றும் எசென்ஸ் தயாரிப்புத் தொழில்கள். ஹோட்டல்கள், மொத்த மற்றும் சில்லறை பலசரக்குக் கடைகள் மற்றும் ஏற்றுமதி என இதற்கான சந்தை வாய்ப்பு பெரிய அளவிலானது. தவிர, போட்டியாளர்களும் குறைவு என்பதால் இந்தத் தொழிலில் துணிந்து இறங்கி, நல்ல லாபம் பார்க்கலாம்.</p>
<p class="content"><span style="color: #800080">திட்ட அறிக்கை! </span></p>
<p class="content">எல்லா வகையான பழங்களில் இருந்தும் பழக்கூழ் தயாரிக்கலாம். ஒரே யூனிட்டை வைத்து சீஸனுக்கு ஏற்ப உற்பத்தியை மாற்றிக்கொள்ளவும் செய்யலாம். நாம் இங்கு தக்காளி சாஸ் உற்பத்தி செய்வது குறித்த திட்ட அறிக்கையைப் பார்க்கலாம்.</p>
<p style="text-align: center"><img alt="" src="http://cdnw.vikatan.com/nanayam/2014/05/mzeyzj/images/nav51b.jpg"></p>
<p class="content">நன்கு பழுத்த தக்காளிகளை வாங்கிவந்து சுத்தம் செய்து சிறிய துண்டுகளாக வெட்டி வேகவைத்து இதற்கெனப் பிரத்யேகமாக உள்ள இயந்திரம் மூலம் ஜூஸ் ஆக்கிக்கொள்ள வேண்டும். இந்தச் சாறுடன், சர்க்கரை, உப்பு, வினிகர் மற்றும் இதர பொருட்களைச் சேர்த்து இந்தக் கலவையை 190 டிகிரி வெப்பநிலையில் மீண்டும் கொதிக்க வைத்து பிராசஸ் செய்யவேண்டும்.</p>
<p class="content">இந்தக் கலவையைக் குளிர்வித்துத் தேவையான அளவுகளில் அடைத்து விற்பனைக்கு அனுப்ப வேண்டியதுதான். அனைத்து பிராசஸிங் வேலைகளுக்கும் இயந்திரம் உள்ளது. பதப்படுத்தப்பட்ட உணவுப் பொருள் என்பதால் தரத்துக்கு முக்கியத்துவம் கொடுக்க வேண்டும்.</p>
<p class="content">மேலும், கலக்கப்படும் துணைப் பொருட்கள் சரியான விகிதத்தில் இருக்க வேண்டும் என்பதும் முக்கியம்.</p>
<p class="content"><span style="color: #800080">இயந்திரம்! </span></p>
<p class="content">பழங்களைக் கழுவும் இயந்திரம், வேகவைக்கும் இயந்திரம், ஜூஸ் பிழியும் இயந்திரம், பாட்டிலில் அடைக்கும் இயந்திரம் மற்றும் உபகரணங்கள் போன்றவற்றை ரூ.5 லட்சத்துக்குள் வாங்கி விடலாம். தவிர, சொந்த வாகனம், விளம்பரம் என அனைத்து தேவைகளுக்குமான மொத்த முதலீடு ரூ.28 லட்சம் ஆகும்.</p>
<p style="text-align: center"><img alt="" src="http://cdnw.vikatan.com/nanayam/2014/05/mzeyzj/images/nav51c.jpg"></p>
<p class="content">மொத்த முதலீடு   :  ரூ.28 லட்சம்<br>
நமது பங்கு 5%    :   ரூ.1,40,000<br>
மானியம் 25%     :   ரூ.7,00,000<br>
வங்கிக் கடன் 70%   :   ரூ.19,60,000</p>
<p class="content"><span style="color: #800080">மூலப்பொருள்! </span></p>
<p class="content">500 கிலோ உற்பத்திக்கு 4 ஆயிரம் கிலோ தக்காளி தேவைப்படும். கிலோ ரூ.10 என்கிற விலையில் வாங்கும்போது ரூ.40,000 ஆகும். மாதம் 25 வேலை நாட்கள் எனக் கணக்கிட்டால், மாதத்துக்கு ரூ.10 லட்சம் ஆகும். இதுதவிர, சர்க்கரை 600 கிலோ, உப்பு, வினிகர், கலர் போன்ற இதர மூலப் பொருட்களுக்கான செலவு ரூ. 1 லட்சம்.</p>
<p class="content">உற்பத்திக்குபின் அரை கிலோ வீதம் பாட்டில்களில் அடைத்து விற்பனை செய்கிறோம் என்றால், மாதத்துக்கு 25 ஆயிரம் பாட்டில்கள் தேவை. ஒரு பாட்டில் விலை ரூ.8. இதற்கு மாதம் ரூ.2 லட்சம் செலவாகும் இந்த பாட்டில்களை அட்டைப் பெட்டிகளில் அடைத்து பேக்கிங் செய்து அனுப்ப, ரூ.50 ஆயிரம் வரை செலவாகும். ஆக, மூலப்பொருட்கள் மற்றும் பேக்கிங் செலவு ரூ.13.50 லட்சம்.</p>
<p style="text-align: center"><img alt="" src="http://cdnw.vikatan.com/nanayam/2014/05/mzeyzj/images/nav51d.jpg"></p>
<p class="content"><span style="color: #800080">பணியாளர்கள் செலவு (ரூ) </span></p>
<p class="content">மேலாளர்               :  25,000<br>
மேற்பார்வையாளர்       :  20,000<br>
திறன் பணியாளர்        :  10,000<br>
பணியாளர்கள் : 3X8,000 = 24,000</p>
<p class="content">பேக்கிங் பணியாளர்கள் : 2X6 = 12,000<br>
ஓட்டுநர்              : = 15,000<br>
உதவியாளர்            : = 8,000<br>
நிர்வாகப் பணியாளர்கள் : 2X10,000 = 20,000<br>
மொத்தம்           : ரூ.1,34,000</p>
<p class="content"><span style="color: #800080">எரிபொருள் செலவு (ரூ) </span></p>
<p class="content">மின்சாரம்               :  6,000<br>
தண்ணீர்                : 5,000<br>
பாய்லர் எரிபொருள்      : 25,000<br>
மொத்தம்                : 36,000</p>
<p style="text-align: center"><img alt="" width="383" height="285" src="http://cdnw.vikatan.com/nanayam/2014/05/mzeyzj/images/nav51e.jpg"></p>
<p class="content"><span style="color: #800080">நிர்வாகச் செலவுகள் (ரூ) </span></p>
<p class="content">வாடகை                   : 20,000<br>
அலுவலக நிர்வாகம்      : 10,000<br>
இயந்திர பராமரிப்பு       : 10,000<br>
ஏற்று, இறக்கு கூலி,<br>
போக்குவரத்து :   25,000<br>
விளம்பரம்            :  1,00,000<br>
இதர செலவுகள்       :    20,000<br>
வர்த்தகச் சலுகைகள்    :    50,000<br>
வரிகள்               :    50,000<br>
விற்பனை செலவு      :    20,000<br>
காப்பீடு              :    20,000<br>
மொத்தம்          :   3.25 லட்சம்</p>
<p class="content"><span style="color: #800080">நடைமுறை மூலதன செலவுகள் (ரூ) </span></p>
<p class="content">சம்பளம்           :   1.34 லட்சம்<br>
மூலப்பொருள் மற்றும்<br>
பேக்கிங்          :   13.50 லட்சம்<br>
எரிபொருள்          :     36,000<br>
நிர்வாகச் செலவுகள்  : 3.25 லட்சம்</p>
<p class="content">மொத்தம் : 18.45 லட்சம் (இதற்கு தனியாக வங்கியில் நடைமுறை மூலதனக் கடன் பெற்றுக்கொள்ளலாம்.)</p>
<p class="content"><span style="color: #800080">கடன் திருப்பம் மற்றும் வட்டி (ரூ) </span></p>
<p class="content">நடைமுறை மூலதனம் குறுகிய காலம் (13.5%): 21,000<br>
மூலதன கடனுக்கான வட்டி நீண்ட காலம் (13.5%): 22,050<br>
மூலதன திருப்பம்<br>
(60 மாதங்கள்) : 33,000<br>
மொத்தம்               : 76,050</p>
<p class="content"><span style="color: #800080">விற்பனை வரவு! </span></p>
<p class="content">உற்பத்திக்குப்பின் ஒரு கிலோ 170 என்கிற வகையில் இந்தத் தக்காளி சாஸை விற்பனைக்கு அனுப்ப வேண்டியதுதான். அந்தவகையில் தினசரி 500 கிலோ உற்பத்தி என்கிற வகையில் விற்பனை வரவு ரூ.85 ஆயிரம். மாதம் 25 வேலை நாட்கள் எனக் கணக்கிட்டால் மாத விற்பனை வரவு ரூ.21,25,000.</p>
<p class="content">மொத்த வரவு      : 21,25,000<br>
மொத்த செலவு     : 18,45,000<br>
கடன் மற்றும் வட்டி<br>
திருப்பம் : 76,050<br>
லாபம்            : 2,03,950</p>
<p style="text-align: right"><span style="color: #808000">படங்கள்:  வி.ராஜேஷ்<br>
(திட்ட விவரங்கள் உதவி: டான்ஸ்டியா <br>
எஃப்என்எஃப் சர்வீஸ் சென்டர், சென்னை.) </span></p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">SME கைடுலைன்! </div>
<div class="subtitle1">எம்.எஸ்.எம்.இ-களுக்கு ஆன்லைன் தொழில்நுட்பம் அவசியம்! </div>
<div class="subtitle2">ச.ஸ்ரீராம்</div>
<div class="subtitle3"></div>
<div class="content" style="border-top:1px solid #DDD;">
<p style="text-align: right"><span style="color: #800080">தொழில் முனைவோர்களின் வெற்றிக்கு... </span></p>
<p class="content">சிறு, குறு மற்றும் நடுத்தர தொழில்முனைவோர்களான எஸ்.எம்.இ.களுக்கு ஊக்கம் அளிக்கும் வகையிலும், அவர்களுக்கான சந்தையை ஏற்படுத்தும் வகையிலும் இந்திய தொழில் நிறுவனங்களின் கூட்டமைப்பு (FICCI) உருவாக்கியுள்ள சி.எம்.எஸ்.எம்.இ. (Confederation of MSME)என்னும் அமைப்பு சென்னையில் ஒரு கருத்தரங்கத்தை கடந்த மே 2-ம் தேதி அன்று நடத்தியது. எஸ்.எம்.இ தொழில் நிறுவனங்கள் சந்திக்கும் கடன், சந்தைப்படுத்துதல், தரம் தொடர்பான பிரச்னைகளுக்குத் தீர்வுகாணவும், புதிய சந்தையை நோக்கிச் செல்வதற்கான வாய்ப்புகளை உருவாக்கவும் இந்த அமைப்பு உருவாக்கப்பட்டுள்ளது.</p>
<p class="content">இந்த கருத்தரங்கில் இன்ஷ§ரன்ஸ், பிராண்ட், இணையதளம் மூலமான தகவல் தொடர்பு குறித்து மூன்று நிபுணர்கள் பேசினார்கள். முதலில் பேசினார் செக்யூர் நவ் இன்ஷூரன்ஸ் புரோக்கர் பிரைவேட் லிமிடெட் நிர்வாக இயக்குநர் கபில் மேத்தா.</p>
<p style="text-align: center"><img alt="" width="425" height="304" src="http://cdnw.vikatan.com/nanayam/2014/05/mzeyzj/images/nav26e.jpg"></p>
<p class="content">''எஸ்.எம்.இ.கள் தங்கள் தொழிலை இன்ஷூரன்ஸ் செய்வதில் பலவிதமான சிக்கல்களை சந்திக்கின்றனர். ஆனால், ஒவ்வொரு சிறுதொழில்முனைவரும், தான் செய்துவரும் தொழிலை இன்ஷூர் <img alt="" align="left" width="109" height="146" src="http://cdnw.vikatan.com/nanayam/2014/05/mzeyzj/images/nav26b.jpg">செய்வது மிகமிக முக்கியம். அப்படி இன்ஷூரன்ஸ் செய்யும்போது எதற்கெல்லாம் இன்ஷூரன்ஸ் க்ளைம் பெறமுடியும், எதற்கெல்லாம் பெறமுடியாது என்பதை நன்கு தெரிந்துகொண்டு இன்ஷூரன்ஸ் செய்வது அவசியம். சிலர் தங்கள் தொழிலில் ஏற்படும் திடீர் இழப்புகளுக்காக இன்ஷூரன்ஸ் செய்திருப்பார்கள் ஆனால், அவர்கள் பயன்படுத்தும் இயந்திரங்களுக்கு இன்ஷ§ரன்ஸ் எடுத்திருக்க மாட்டார்கள். இதனால் மிகப் பெரிய இழப்பை சந்திக்க வேண்டிய துர்பாக்கியமான சூழலுக்கு உள்ளாவார்கள். சிறுதொழில்முனைவோர்கள் தங்கள் நிறுவனம் தொடர்பாக இன்ஷூரன்ஸ் எடுக்கும்போது இந்த விஷயங்களை எல்லாம் கவனிப்பது மிகவும் அவசியம்'' என்றார்.</p>
<p class="content">அடுத்து பேசவந்தார் வெரிசைன் நிறுவனத்தின் வர்த்தக மேம்பாட்டு தலைவரான நிதின் வாலி. ''எஸ்.எம்.இ.கள் நல்ல தரத்தில் பொருட்களை தயாரித்து விடுகின்றனர். ஆனால், அதனை சிறந்த முறையில் பிராண்ட் செய்வதில் கவனம் செலுத்தத் தவறிவிடுகின்றனர். தரமான பொருட்களை தயாரித்தும் மற்ற பிராண்டுகளுடன் போட்டியிட முடியாத சூழல் உருவாகிறது. இந்தச் சிக்கலிலிருந்து தப்பிக்க, எஸ்.எம்.இ.கள் தாங்கள் தயாரிக்கும் பொருட்களுக்கு உரிய தரச்சான்றிதழ் வாங்கி, தயார் செய்யும் பொருட்களை தகுந்த முறையில் பிராண்ட் செய்தால், பொருளை எங்கு வேண்டுமானாலும் எளிதாக விற்பனை செய்ய முடியும்'' என்றார்.</p>
<p style="text-align: center"><img alt="" width="374" height="194" src="http://cdnw.vikatan.com/nanayam/2014/05/mzeyzj/images/nav26c.jpg"></p>
<p class="content">இந்தக் கருத்தரங்கில் கலந்துகொண்டு பேசிய பவர்2 எஸ்.எம்.இ.யின் நிறுவனர் ஆர்.நாராயணன், எஸ்.எம்.இ.கள் தொழில்நுட்ப ரீதியாக எவ்வாறு மேம்பட்டுள்ளனர் என்று பேசினார். 'இன்று வளர்ந்துவரும் தொழில்நுட்பமாக ஆன்லைன் வர்த்தகம் உள்ளது. மிகப் பெரிய நிறுவனங்கள் ஆன்லைனில் லாபம் பார்க்கும்போது எஸ்.எம்.இகளும் ஆன்லைனில் தொழில் தொடங்கினால் லாபம் பார்க்கலாம். மூலப்பொருட்களை ஆன்லைனில் கொள்முதல் செய்வது தொடங்கி, தயார் செய்த  பொருட்களை விற்பது வரை அனைத்தையும் ஆன்லைனிலேயே செய்யலாம். இதன் மூலம் எஸ்.எம்.இ.கள் 75 - 80 சதவிகித செலவுகளைக் குறைக்கலாம். இதற்கு அதிக முதலீடு தேவைபடுமே என்ற பயம் சிறுதொழில்முனைவோர் களுக்குத் தேவையில்லை. ஆரம்ப முதலீடு சற்று அதிகமாக இருந்தாலும் பின்னர் அதனால் ஏற்படும் நன்மைகள் அதிகம்'' என்றார்.</p>
<p style="text-align: center"><img alt="" src="http://cdnw.vikatan.com/nanayam/2014/05/mzeyzj/images/nav26f.jpg"></p>
<p class="content">கூட்டம் முடிந்தவுடன் எஸ்.எம்.இ.கள் இன்றைக்கு தொழில்நுட்பத்தை எந்த அளவு பயன்படுத்துகிறார்கள் என்பது பற்றி ஆர்.நாராயணனுடன் தனியாக பேசினோம். ''தற்போதைய நிலையைப் பொறுத்தவரை, எஸ்.எம்.இக்கள் ஓரளவுக்கே தொழில்நுட்ப அறிவோடு உள்ளனர். அவர்களுக்குச் சரியான வழிகாட்டுதல் இல்லாததாலும், தொழில்நுட்பம் சார்ந்த அறிவு குறைவாக உள்ளதாலும் அவர்களால் அதனைச் சரிவரச் செய்ய முடியவில்லை. அவர்களுக்குச் சரியான விழிப்பு உணர்வு பயிற்சி அளிக்கும்பட்சத்தில் அவர்களும் முன்னணி பிராண்டுகளோடு போட்டியிடும் அளவுக்கு வளரமுடியும். அவர்கள் தங்களது தொழில்நுட்பத்தை மேம்படுத்திக்கொள்ளும்போது அவர்களுக்கான கொள்முதல் செய்யும் நிறுவனங்கள் தயாரிக்கும் பொருட்களின் விலையை ஒப்பிட்டுப் பார்த்து வாங்கலாம். தரம் பற்றிய விழிப்பு உணர்வு அதிகரிக்கும், வர்த்தகத் தகவல்கள் பராமரிக்கபடும் இதுபோன்ற பல நன்மைகள் எஸ்.எம்.இ.களுக்குக் கிடைக்கும்.</p>
<p class="content">மேலும், தொழில்முனைவோர் கள் பல வழிகளில் ஆன்லைன் மூலம் தங்களது பொருட்களைச் சந்தைப்படுத்தலாம். சமூக வலைதளங்கள் மூலமாகவும், இ-காமர்ஸ் வசதியுடன் உருவாக்கப்பட்ட இணையதளங்கள் மூலமாகவும் தங்கள் பொருட்களை விற்க முடியும். தொழில்நுட்ப வசதியை மேம்படுத்திவிட்டால் தஙகளுக்கான ஆர்டர்களையும் ஆன்லைனிலேயே பெறுகிறமாதிரி  செய்யமுடியும். விற்பனையை ஆன்லைனில் பெறுவதன் மூலம் சேவையைத் துரிதப்படுத்த முடியும்''  என்றார்.</p>
<p class="content">நாம் தயாரிக்கும் பொருட்கள் உள்ளூரில் மட்டும் விலை போனால் போதும் என எஸ்.எம்.இ.கள் நினைக்காமல், உலகம் முழுக்க கொண்டு சென்று விற்க வேண்டும் என நினைத்தால் மட்டுமே, அடுத்த கட்ட வளர்ச்சியை நோக்கி செல்ல முடியும் என்பதில் சந்தேகமே இல்லை.</p>
<p style="text-align: right"><span style="color: #993300">படங்கள்:  தி.குமரகுருபரன்</span></p>
<hr>
<p style="text-align: center"> <span style="color: #800080"><span style="font-size: medium">SME Q&amp; A</span></span></p>
<p class="content"><span style="color: #993300">நான் பெரம்பலூர் மாவட்டத்தில் வசிக்கிறேன். இங்கு சோளம் அதிகமாக விளைவதால் அதிலிருந்து கால்நடை தீவனம் உற்பத்தி செய்து வருகிறேன். இதனை எவ்வாறு சந்தைப் படுத்துவது மற்றும் வங்கிக் கடன் பெறுவது?</span></p>
<p style="text-align: right"><span style="color: #808000">@ சக்தி ராயப்பன்.  </span></p>
<p class="content"><span style="color: #ff0000">இந்தக் கேள்விக்கு பதில் சொல்கிறார் பி.ராமகிருஷ்ணன், எம்.டி அண்ட் சிஇஓ., கார்ப்பரேட் கிளினிக்.</span></p>
<p class="content"><img alt="" align="left" width="96" height="114" src="http://cdnw.vikatan.com/nanayam/2014/05/mzeyzj/images/nav26d.jpg">''சோளம் என்பது பொதுவாகக் கால்நடைகளுக்கும் கோழிகளுக்கும் தீவனமாகப் பயன்படுகிறது. இந்தத் துறையில் பலரும் முதலீடு செய்து தொழில் தொடங்குவதற்கு அரசாங்கம் மானியம் தருகிறது. நீங்கள் இந்தத் தொழிலில் எவ்வளவு முதலீடு செய்திருக்கிறீர்கள் என்பது தெரியவில்லை. என்றாலும் உங்கள் தொழிலுக்குத் தேவையான திட்ட முதலீட்டில் 25 சதவிகிதத்தை நீங்கள் முதலீடு செய்தாலே போதும். மீதமுள்ள 75 சதவிகித பணத்தை கடனாகவும், ஒரு சிறுபகுதியை மானியமாகவும் நீங்கள் பெறலாம்.</p>
<p class="content">சிறுதொழில்முனைவோர்களுக்கு முன்னுரிமை அடிப்படையில் டேர்ம் லோனும் வொர்க்கிங் கேப்பிட்டல் லோனும் குறைந்த வட்டியில் தரும்படி வங்கிகளுக்கு ஆர்.பி.ஐ. ஏற்கெனவே சொல்லி இருக்கிறது. இந்த கடன்களுக்கு பிராசஸிங் கட்டணமும் குறைவுதான். என்றாலும், தொழில் தொடங்குபவரின் பின்னணி, தொழிலின் எதிர்காலம், கொடுக்கும் கடன் திரும்ப வருவதற்கு எந்த அளவுக்கு வாய்ப்பு இருக்கிறது என்பதை எல்லாம் ஆராய்ந்து, கடன் தரவேண்டிய முடிவை எடுக்கும் அதிகாரம் வங்கிகளுக்கு மட்டுமே உண்டு.</p>
<p class="content">நீங்கள் தயாரிக்கும் பொருளை சந்தைபடுத்துவதற்கு ஏதாவதொரு பால் உற்பத்தி செய்யும் நிறுவனத்தோடு ஒப்பந்தம் செய்துகொள்ளுங்கள். சோளத்தில் உள்ள புரதச் சத்து பாலின் கொழுப்பு சக்தியை அதிகரிக்கும். இதன் மூலம் மாடு வளர்ப்பவர்களுக்கு நல்ல வருமானம் கிடைக்கும். இதனால் நீங்கள் தயார் செய்யும் பொருள் ஒரு பிராண்ட்-ஆக மாறி, மாடு வளர்ப்பவர்கள் மீண்டும் மீண்டும் உங்கள் தயாரிப்பை வாங்க வாய்ப்பு இருக்கிறது.''</p>
<hr>
<p style="text-align: center"><span style="color: #993300"><span style="font-size: medium">ஸ்டார் SME </span></span></p>
<p style="text-align: center"><span style="color: #800080">புதுமைகளை அறிமுகப்படுத்துகிறோம்!</span></p>
<p style="text-align: right"><span style="color: #ff0000">செல்வ முரளி, விஷ§வல் மீடியா டெக்னாலஜீஸ், கிருஷ்ணகிரி</span></p>
<p class="content"><img alt="" align="right" width="140" height="159" src="http://cdnw.vikatan.com/nanayam/2014/05/mzeyzj/images/nav26a.jpg">''கிருஷ்ணகிரியில் விஷ§வல் மீடியா டெக்னாலஜிஸ் என்ற நிறுவனத்தை கடந்த சில ஆண்டுகளாக நடத்தி வருகிறேன். இதன் மூலம் நாங்கள் கணினி சேவை மற்றும் கணினி உபகரணங்களை விற்பனை செய்து வருகிறோம். கணினி சேவை அளிப்பதில் சில புதுமைகளை அறிமுகப்படுத்தி வருகிறேன்.  தொழில்முனைவோர்களுக்குக் குறைந்த செலவில் இணையதளங்களை கிளவ்ட் கம்ப்யூட்டிங் தொழில்நுட்பத்தைப் பயன்படுத்தி உருவாக்கி தருகிறேன். மேலும், சி.பேடு என்ற கையடக்கக் கணினியை குறைந்த செலவில் உருவாக்கி இருக்கிறோம். இது பள்ளி, கல்லூரி மாணவர்களுக்குப் பயனளிக்கும் விதமாக இருக்கும். இதில் தமிழில் விசைப்பலகையைப் பயன்படுத்தாமல் திரையில் எழுதினாலே கணினியில் தமிழ் வார்த்தைகள் தோன்றும் சாஃப்ட்வேரை பயன்படுத்தியுள்ளோம்.</p>
<p class="content">புதுமைகளைப் பயன்படுத்தி தொழில் செய்யும் எங்களுக்குத் தற்போது ஆயிரத்துக்கும் அதிகமான  வாடிக்கையாளர்கள் உள்ளனர். ஆனால், பொதுவாக மக்கள் மத்தியில் இது ஒரு சிறிய நிறுவனம் தானே, இவர்களிடம் கணினி போன்றவற்றை வாங்கினால் எப்படி இருக்குமோ என்று நினைக்கின்றனர். ஆனால், எங்கள் தயாரிப்புகள் அனைத்தும் அதிகத் தரத்துடன் இருப்பதை என்னால் உறுதியாக சொல்ல முடியும். அதற்கான சான்றுகளையும் நாங்கள் பெற்றுள்ளோம்.</p>
<p class="content">நாங்கள் உடனடி சேவையையும் வழங்குகிறோம். பெரிய நிறுவனங்கள் அளிக்கும் அனைத்து சேவைகளையும் நாங்களும் அளிக்கிறோம். இந்த உண்மையை மக்கள் புரிந்துகொண்டாலே போதும்; எங்கள் தயாரிப்புகளுக்கு புதிய வரவேற்பு கிடைக்க ஆரம்பித்துவிடும்''.    </p>
<p style="text-align: center"><img alt="" width="500" height="162" src="http://cdnw.vikatan.com/nanayam/2014/05/mzeyzj/images/nav29a.jpg"></p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">நிதியை மதியால் வெல்வோம் </div>
<div class="subtitle1">எதிர்கால இலக்குகள்... ஈஸி திட்டங்கள்!</div>
<div class="subtitle2"> ஸ்ரீதரன், தலைமை நிதி ஆலோசகர், ஃபண்ட்ஸ் இந்தியா டாட்காம்</div>
<div class="subtitle3"></div>
<div class="content" style="border-top:1px solid #DDD;">
<p style="text-align: right"><span style="color: #800080"> ஃபேமிலி ஃபைனான்ஷியல் பிளானிங் - 2</span></p>
<p class="content">அவசியமான செலவு, அவசியம் இல்லாத செலவு என நம் செலவுகளை இரண்டு வகைகளாக பிரித்துக் கொள்ள வேண்டும். நாம் செய்கிற எல்லா செலவுகளையும் ஒன்றுவிடாமல் ஒரு நோட்டில் குறித்துவைத்தால்தான் எந்த செலவு அவசியம், எது அவசியமில்லை என்று பிரித்துப்பார்த்து, அடுத்துவரும் மாதங்களில் அதைத் தவிர்க்க முடியும்.  </p>
<p class="content">எது அவசியமான செலவு, எது அவசியமில்லாத செலவு என எப்படி கண்டுபிடிப்பது என்று கேட்கிறீர்களா?</p>
<p class="content">சிம்பிள். கட்டாயம் செய்ய வேண்டியது அவசியமான செலவு. குழந்தைகளின் படிப்புக் கட்டணம் அவசியமான செலவு. ஒவ்வொரு ஞாயிற்றுக்கிழமையும் சினிமா, ஹோட்டலுக்கு போவது அநாவசியமான செலவு. இனி செலவுகளை எப்படி திட்டமிட்டு செய்வது என்று சொல்கிறேன்.  </p>
<p style="text-align: center"><img alt="" src="http://cdnw.vikatan.com/nanayam/2014/05/mzeyzj/images/nav39d.jpg"></p>
<p class="content"><span style="color: #800080">நிகர வருமானம்!</span></p>
<p class="content">முதலில் உங்கள் மாத நிகர வருமானம் எவ்வளவு என்பதை தெளிவாக தெரிந்து கொள்ளுங்கள். உங்களது மாத நிகர வருமானம் என்பது உங்களது மொத்த கூடுதல் வருமானத்திலிருந்து பிடித்தம் போக மீதியுள்ள தொகை.</p>
<p class="content">பிடித்தங்கள் பலவகை.  பணியாளர் வருங்கால வைப்பு நிதி, தொழில் வரி மற்றும்</p>
<p class="content">வருமான வரிகள் இதில் அடங்கும். வீட்டு வாடகை, வட்டி, பங்கு முதலீட்டுக்குக் கிடைக்கும் டிவிடெண்ட் ஆகியவற்றை வருமானத்தில் சேர்த்துக்கொள்ள வேண்டும்.</p>
<p class="content"><span style="color: #800080">மாதாந்திர வரவு, செலவு திட்டம்</span></p>
<p class="content">உங்கள் மாதாந்திர செலவுகளைக் கீழ்க்கண்ட முறையில் வகைப்படுத்தலாம்.</p>
<p class="content">- வீட்டுத் தேவைகள் (வீட்டு வாடகை, மின்சாரக் கட்டணம், வீட்டுப் பராமரிப்புச் செலவு மற்றும் தொலைபேசிக் கட்டணம்).</p>
<p style="text-align: center"><img alt="" src="http://cdnw.vikatan.com/nanayam/2014/05/mzeyzj/images/nav39a.jpg"></p>
<p class="content">- அன்றாட வாழ்க்கை செலவுகள் (பலசரக்கு, காய் கறிகள், பால், தயிர் மற்றும் பழங்கள் ஆகியவை).</p>
<p class="content">- தனி மனித செலவு (பெட்ரோல், மொபைல் கட்டணம், இணையதளச் செலவுகள் மற்றும் தனிப்பட்ட பராமரிப்புச் செலவுகள்).</p>
<p class="content">- குழந்தைகளின் செலவுகள் (படிப்பு, கூடுதல் கல்வி சார்ந்த செலவுகள்).</p>
<p class="content">இந்த செலவுகளை வகைப் படுத்தி நாமே பட்டியலிடுவதன் மூலம்  அநாவசிய செலவுகளைத் தவிர்க்கலாம்.</p>
<p class="content"><span style="color: #800080">கடன் பொறுப்புகள்!</span></p>
<p class="content">நம்மில் பெரும்பாலானவர் கள், பல்வேறு கடன்களை வாங்கிவிட்டு, அந்தக் கடனைத் திருப்பிக்கட்ட வழிதெரியாமல் தத்தளிக்கிறார்கள். கடன்  வாங்குவதைத் தவிர்க்க முடியாதுதான். ஆனால், கணக்கு இல்லாமல் கடன் வாங்கினால் பிரச்னைதான். அதனால் வீட்டுக் கடன், கார் கடன் மற்றும் தனிநபர் கடன்களைக் கட்டுக்குள் இருக்குமாறு பார்த்துக்கொள்வது அவசியம்.</p>
<p class="content"><img align="left" width="123" height="141" alt="" src="http://cdnw.vikatan.com/nanayam/2014/05/mzeyzj/images/nav39b.jpg">கீழே சொல்லப்பட்டிருப்பது போல, உங்கள் தேவைகளை இரண்டு விதமாகப் பிரித்துக் கொள்ளலாம்.</p>
<p class="content"><span style="color: #800080">சேமிப்புத் தொகை ஃபார்முலா:</span></p>
<p class="content">சேமிப்புத் தொகை = மாத நிகர வருமானம் - மாத நிகரச் செலவுகள்.</p>
<p class="content">நாம் செய்யும் முதல் செலவே சேமிப்பாக இருப்பது நல்லது. இதைக் கடைப்பிடிப் பவர்களுக்குப் பொருளாதார நெருக்கடி வரவே வராது. அதனால், மாத நிகர வருமானத்தின் ஒருபகுதியை சேமிப்புக்காக ஒதுக்கிவைத்து மீதமுள்ள தொகையைச் செலவு செய்வது அவசியம்.</p>
<p class="content"><span style="color: #800080">இன்னும் திட்டமிடுவோம்...</span></p>
<p class="content">இதுவரை நிதித் திட்டமிடு தலின் முக்கியத்துவத்தையும், அதன் அவசியத்தையும் பார்த்தோம். இனி, நிதித் திட்ட மிடுதலை எப்படி செய்வது என்று பார்ப்போம்.  </p>
<p class="content">நான்கு படிகள்</p>
<p class="content">நிதித் திட்டமிடுதலை பின்வரும் நான்கு படிகளாகச் செய்ய வேண்டும்.</p>
<p class="content">1. எதிர்காலத் தேவைகளைக் கண்டறிதல்.<br>
2. தேவைகளை வகை படுத்துதல் மற்றும் கால அவகாசத்தைக் கண்டறிதல்.<br>
3. எதிர்காலத் தேவைக்குண் டான பணத்தைக் கண்டறிதல்.<br>
4. நிதித் திட்டத்தை உருவாக்கி அதற்குண்டான முதலீட்டுத் திட்டத்தை உருவாக்குதல்.</p>
<p class="content">மேற்கண்ட நான்கு படிகளைப் பற்றி இனி சற்று விரிவாகப் பார்ப்போம்.</p>
<p class="content"><span style="color: #800080">எதிர்காலத் தேவைகளைக் கண்டறிதல்</span></p>
<p class="content">குழந்தைகளின் கல்விச் செலவு.<br>
குழந்தைகளின் திருமணம்.<br>
வீடு/நிலம் வாங்குவது.<br>
சுற்றுலா செல்வது.<br>
ஓய்வுக்கால நிதி சேர்ப்பது.</p>
<p class="content">மேற்கண்ட தேவைகள் அனைத்தும் மிகவும் அத்தியாவசியமானது.  இவைதவிர, ஒவ்வொரு தனிமனிதருக்குமான தேவை அவரவர் விருப்பம்போல் மாறுபடும். உங்களின் தேவை களைக் கண்டறியும்போது அதன் மதிப்பீடு, கால அவகாசம் மற்றும் உண்மையான தேவை இருக்குமாறு பார்த்துக் கொள்வது மிகவும் அவசியம். உதாரணத்துக்கு, உங்களின் வருமானம் வருடத்துக்கு</p>
<p class="content">5  லட்சம் ரூபாயாக இருப்பின், நீங்கள் 5 - 6 வருடங்களுக்குள் வீடு வாங்க இலக்காக வைப்பது எட்டமுடியாத இலக்காகும். ஆகவே, உங்களின் இலக்கு உங்களின் வருமானத்தைப் பொறுத்து அமையுமாறு வைத்துக்கொள்வது அவசியம்.</p>
<p style="text-align: center"><img width="600" height="240" alt="" src="http://cdnw.vikatan.com/nanayam/2014/05/mzeyzj/images/nav39c.jpg"></p>
<p class="content"><span style="color: #800080">தேவைகளின் முக்கியமும் அதற்கான கால அவகாசமும்</span></p>
<p class="content">குறுகியகாலத் தேவைகள் (3 வருடங்களுக்குட்பட்டது)<br>
நடுத்தரகாலத் தேவைகள் (3 - 5 வருடத்துக்கு கீழும்)<br>
நீண்டகாலத் தேவைகள் (5 வருடத்துக்குமேல்)</p>
<p class="content">மேற்கண்டவாறு உங்கள் தேவைகளைப் பிரித்துக் கொள்வது அவசியம். இவ்வாறு பிரிப்பதால் உங்கள் முதலீட்டை அதற்கு தகுந்தவாறு பிரித்து முதலீடு செய்ய மிக வசதியாக இருக்கும். முதலீட்டுப் பரிந்துரைகளும் கால அவகாசத்துக்குத் தகுந்தவாறு மாறுபடும். உதாரணத்துக்கு உங்கள் தேவை மூன்று வருடங் களுக்குள்ளாக இருப்பின் பங்குச் சந்தையில் முதலீடு செய்வதைத் தவிர்க்கவும். பங்குச் சந்தை வருமானமானது பங்குச் சந்தையின் ஏற்ற இறக்கங் களுக்குத் தகுந்தவாறு மாறக் கூடியது. நிதித் திட்டமிடுதலின் முதல் குறிக்கோளே, உங்களுக்குத் தேவைப்படும் காலத்தில் தேவையான பணத்தைக் கிடைக்கச் செய்வதற்கான திட்டமே. ஆகவே, கால அவகாசத்துக்குத் தகுந்தவாறு குறுகியகாலத்துக்கு வைப்பு நிதி, கடன் ஃபண்டுகளிலும், நீண்டகாலத் தேவைகளுக்குப் பங்குச் சந்தை சார்ந்த முதலீடு களிலும் முதலீடு செய்வது மிகவும் சிறந்தது.</p>
<p class="content"><span style="color: #800080">இலக்குகளை மதிப்பிடுதல்</span></p>
<p class="content">உங்கள் எதிர்காலத் தேவையை அறிந்தபின் அதற்குண்டான பண மதிப்பீட்டை அறிந்து அதற்குத் தகுந்தவாறு நிதித் திட்டமிடுவது அவசியம். உதாரணத்துக்கு, ஒரு பிள்ளையின் கல்விச் செலவுக்கு இன்றைய மதிப்பீட்டில் ரூ.12 லட்சம் செலவாகும். இது தேவைக்கான கால அவகாசத்தைப் பொறுத்து அதிகமாகும். இப்படியாக இன்னும் பிற தேவைகளுக்கான பண மதிப்பீடு மற்றும் கால அவகாசத்தையும் கணக்கிடுவது அவசியம்.</p>
<p class="content"><span style="color: #800080">முதலீட்டுத் திட்டம் உருவாக்குதல்</span></p>
<p class="content">முதலீடு சம்பந்தமான முடிவுகளை எடுக்கும்முன் உங்கள் இலக்குகளை மனத்தில் வைத்துக்கொண்டு அதற்கேற்றாற்போல முதலீடு செய்வது அவசியம். உங்களின் எதிர்காலத் தேவைகளை, இன்றியமையாத தேவைகள், விரும்பத்தக்க தேவைகள் மற்றும் முயன்றால் அடைய முடியும் என்கிற மாதிரியான தேவைகள் என்று பிரித்து அதற்குத் தகுந்தாற்போல் முதலீடு செய்வது உத்தமம். உங்கள் முதலீட்டின் பெரும்பகுதியை இன்றியமையாத தேவை களுக்குண்டான முதலீடாக இருக் குமாறு பார்த்துக்கொள்ளவும். உங்கள்  தேவைக்கதிகமாகப் பணவரவு இருக்கும்போது அந்தப் பணத்தை உங்களின் மற்ற இலக்குகளுக்காக முதலீடு செய்யலாம்.</p>
<p class="content">உதாரணமாக, உங்கள் குழந்தையின் எதிர்கால கல்விச் செலவானது இன்றியமையாதது. குழந்தைகளுக்கு ஒரு நல்ல படிப்பினைத் தந்து,  அவர் களின் முன்னேற்றத்துக்கு உதவியாக இருப்பது அனைத்து பெற்றோர்களின் கடமை. இது மாதிரியான செலவுகளை நம்மால் தள்ளிப்போட முடியாது. ஆனால், ஒரு கார் வாங்குவது இன்றியமையாத தேவை அல்ல. இதனை நம் விருப்பம்போல் மாற்றிக்கொள்ள இயலும். ஆகவே, முதலீட்டுத் திட்டத்தை உருவாக்கும்முன் எந்த இலக்குக்கான முதலீடு மிக முக்கியம் என்று அறிந்து முதலீடு செய்வது மிகவும் அவசியமாகும்.</p>
<p class="content">(திட்டமிடுவோம்)</p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">VAO முதல் IAS வரை</div>
<div class="subtitle1"></div>
<div class="content" style="border-top:1px solid #DDD;">
<p style="text-align: center"><img alt="" src="http://cdnw.vikatan.com/nanayam/2014/05/mzeyzj/images/nav42.jpg"></p>
<p style="text-align: center"><img alt="" src="http://cdnw.vikatan.com/nanayam/2014/05/mzeyzj/images/nav43.jpg"></p>
<p style="text-align: center"><img width="600" height="782" alt="" src="http://cdnw.vikatan.com/nanayam/2014/05/mzeyzj/images/nav44.jpg"></p>
<p style="text-align: center"><img alt="" src="http://cdnw.vikatan.com/nanayam/2014/05/mzeyzj/images/nav45.jpg"></p>
<p style="text-align: center"><img width="600" height="774" alt="" src="http://cdnw.vikatan.com/nanayam/2014/05/mzeyzj/images/nav46.jpg"></p>
<p class="content"> </p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">அக்ரி கமாடிட்டி! </div>
<div class="subtitle1">சே.புகழரசி</div>
<div class="subtitle2"></div>
<div class="content" style="border-top:1px solid #DDD;">
<p style="text-align: center"><span style="color: #800080"><span style="font-size: medium">சோயா ஆயில் (Soya oil)</span></span></p>
<p class="content">கடந்த சில வாரங்களாகவே சோயா ஆயில் விலை அதிகளவு ஏற்ற இறக்கம் இல்லாமல் ரூ.690 - 730 என்ற லெவலிலேயே வர்த்தகமாகி வருகிறது. இதையடுத்து, வரும் வாரத்திலும் இதேபோல் இருக்கும் என்று எதிர்பார்க்கப்படுகிறது. கடந்த ஏப்ரலில் அமெரிக்கா வெளியிட்டுள்ள அறிக்கையின்படி, சர்வதேச அளவில் சோயாபீன் உற்பத்தி முந்தைய கணிப்பிலிருந்து</p>
<p class="content">14 லட்சம் மெட்ரிக் டன் குறைந்து, 2,840 லட்சம் மெட்ரிக் டன்னாக இருக்கும் என்று தெரிகிறது. பிரேசில் மற்றும் இந்தியாவில் உற்பத்தி குறையும் என தெரிகிறது. இருப்பும் குறைவாகவே உள்ளது.</p>
<p class="content">இந்திய சந்தைகளில் தேவை மற்றும் எல்நினோ காரணமாக விலை அதிகரிக்கலாம். வரும் வாரத்தில் தேர்தல் முடிவுகள், வாக்குச்சாவடி கருத்துக் கணிப்பு வெளியீடு போன்ற காரணங்களால் ரூபாய் மதிப்பில் அதிகளவு மாற்றம் இருக்கலாம் என்று எதிர்பார்க்கப்படுகிறது. இது, கமாடிட்டி வர்த்தகத்திலும் பிரதிபலிக்கும் என்பதால் வர்த்தகர்கள் கட்டாயம் ஸ்டாப்லாஸ் வைத்து வர்த்தகம் செய்வது நல்லது.</p>
<p style="text-align: center"><img width="341" height="207" alt="" src="http://cdnw.vikatan.com/nanayam/2014/05/mzeyzj/images/nav75b.jpg"></p>
<p class="content">சோயா ஆயில் (ஜூன் கான்ட்ராக்ட்) தற்போது ரூ.696 லெவலில் வர்த்தகமாகி வருகிறது. இதன் முக்கிய சப்போர்ட் லெவல் ரூ.689 - 684. ரெசிஸ்டன்ஸ் லெவல் ரூ.703. கடந்த வெள்ளியன்று ரூ.703-க்கு மேல் முடிவடையும்பட்சத்தில் அடுத்த ரெசிஸ்டன்ஸ் லெவல் ரூ. 709 - 713, 720.</p>
<p class="content">பரிந்துரை: சோயா ஆயில் (ஜூன் கான்ட்ராக்ட்) ரூ.692- 689 லெவலில் வாங்கலாம். ஸ்டாப்லாஸ் ரூ.684க்கு கீழே. இலக்கு விலை ரூ.703 - 708.Ó</p>
<p style="text-align: center"><span style="color: #800080"><span style="font-size: medium">  ஜீரகம் (Jeera)</span></span></p>
<p class="content"><img align="left" width="132" height="139" alt="" src="http://cdnw.vikatan.com/nanayam/2014/05/mzeyzj/images/nav75d.jpg">ஜீரகம் ஏற்றுமதி நாடுகளான துருக்கி மற்றும் சிரியாவில் ஏற்பட்ட போர் பதற்றம் காரணமாக உற்பத்தி குறைந்துள்ளது; ஏற்றுமதியும் பாதிப்படைந்துள்ளது. இந்த ஏற்றுமதி ஆர்டர்கள் தற்போது இந்தியாவுக்குத் திரும்பியுள்ளன. தவிர, சர்வதேச அளவில் தேவை சற்று உயர்ந்ததன் காரணமாக கடந்த வாரம் ஜீரகம் விலை அதிகரித்து வர்த்தகமானது.</p>
<p class="content">தற்போது, ஜீரகத்தின் விலை குறைந்த அளவில் இருப்பதால் உள்நாடு மற்றும் சர்வதேச வியாபாரிகள் அதிகளவு வாங்கலாம். புதிய வரத்து, அதிகளவு இருப்புக் காரணமாக ஜீரகம் அதிக விலையேறுவது தடுக்கப்படலாம். வரும் வாரத்தில் ஜீரகத்தின் விலை அதிகரிக்க வாய்ப்புண்டு என்றாலும், அதிக  வரத்து விலை உயர்வதைத் தடுக்கலாம்.</p>
<p style="text-align: center"><span style="color: #800080"><span style="font-size: medium">  மஞ்சள் (Turmeric)</span></span></p>
<p class="content">கடந்த சில தினங்களாக மஞ்சளின் தேவை குறைந்தது மற்றும் தரம் குறைந்த</p>
<p class="content">மஞ்சள் வரத்து  காரணமாக விலை சற்று குறைந்து வர்த்தகமானது. எனினும், கடந்த வியாழக்கிழமை, சர்வதேச அளவில் தேவை அதிகரிக்கும் என்ற எதிர்பார்ப்பின் காரணமாக, விலை சற்று அதிகரித்தது. மேலும், லோயர் லெவலில் ஷார்ட் கவரிங் செய்தது விலையேற்றத்துக்கு வழி வகுத்தது. 2014-ல் பருவநிலையில் மாற்றம் இருக்கும் என்று முன்னர் அறிவிப்புகள் வெளியானதும் விலையேற்றத்துக்கு வழிவகுத்தது.</p>
<p class="content">கடந்த வியாழனன்று ஈரோடு சந்தைக்கு வரத்து 5,000 பைகளாக இருந்தது. 2013-14 சீஸனில் ஆந்திரப்பிரதேசத்தில் மஞ்சள் பயிரிடப்படும் பரப்பளவு 0.53 லட்சம் ஹெக்டேராக உள்ளது. இதுவே, கடந்த ஆண்டு 0.68 லட்சம் ஹெக்டேராக இருந்தது. 2013-14-ம் ஆண்டு உற்பத்தி 40 லட்சம் பைகளாக இருக்கும் என்று எதிர்பார்க்கப்படுகிறது. இது, கடந்த ஆண்டோடு ஒப்பிடும்போது, 10-15% குறைவு. வரும் வாரத்தில் மஞ்சள் விலை அதிகரிக்க வாய்ப்பு அதிகம். ஆனால், அதிக இருப்பு அதிக விலையேற்றத்தைத் தடுக்கலாம்.</p>
<p style="text-align: center"><img width="580" height="199" alt="" src="http://cdnw.vikatan.com/nanayam/2014/05/mzeyzj/images/nav75c.jpg"></p>
<p style="text-align: center"><span style="color: #800080"><span style="font-size: medium">  ஏலக்காய் (Cardamom)</span></span></p>
<p class="content">ஏலக்காய் விலை கடந்த வாரம் சற்று அதிகரித்தே வர்த்தகமானது. வானிலை குறித்த கவலைகள் காரணமாகவும், சந்தைகளில் ஏலக்காய் வரத்து குறைவும் விலையேற்றத்துக்கு வழிவகுத்தது. கடந்த வியாழக்கிழமை, ஏலக்காய் ஏலமிடும் சந்தைக்கு மொத்த வரத்து 35 டன்களாக இருந்தது. ஸ்பாட் சந்தையில் அதிகபட்ச விலையாக கிலோவுக்கு ரூ.1,070 வரை வர்த்தகமாகியது. சராசரி விலையாக கிலோவுக்கு ரூ.853 வரை வர்த்தகமானது.</p>
<p style="text-align: center"><img width="500" height="152" alt="" src="http://cdnw.vikatan.com/nanayam/2014/05/mzeyzj/images/nav75e.jpg"></p>
<p class="content">அண்மையில் ஸ்பைசஸ் போர்டு ஆஃப் இந்தியா வெளியிட்டுள்ள அறிக்கையில், ஏப்ரல் 28-வுடன் முடிவடைந்த காலத்தில், இந்தியாவில் ஏலக்காய் ஏலமிடும் சந்தைகளில் 3,03,489 டன் ஏலமிடப்பட்டுள்ளதாகவும், இதன் சராசரி விலை கிலோவுக்கு 906.24 ரூபாயாகவும் வர்த்தகமாகியது. இதுவே, கடந்த ஆண்டு இதேகாலத்தில் 3,94,289 டன்களாகவும், சராசரி விலை கிலோவுக்கு ரூ.592.01-ஆகவும் இருந்தது. வரும் வாரத்தில் தேவை காரணமாக ஏலக்காய் விலை அதிகரிக்கலாம்.</p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">கமாடிட்டி - (மெட்டல் - ஆயில்) </div>
<div class="subtitle1">சே.புகழரசி</div>
<div class="subtitle2"></div>
<div class="content" style="border-top:1px solid #DDD;">
<p style="text-align: center"><span style="color: #800080"><img width="365" height="197" alt="" src="http://cdnw.vikatan.com/nanayam/2014/05/mzeyzj/images/nav67f.jpg"></span></p>
<p style="text-align: center"><span style="color: #800080">கச்சா எண்ணெய்!</span></p>
<p class="content"><img align="right" width="145" height="300" alt="" src="http://cdnw.vikatan.com/nanayam/2014/05/mzeyzj/images/nav67e.jpg">லிபியாவில் முக்கிய ஏற்றுமதி துறைமுகங்களில் கச்சா எண்ணெய் ஏற்றுமதி செய்ய, புதிய பிரதம மந்திரி ஒத்துழைக்காததை அடுத்து கச்சா எண்ணெய் ஏற்றுமதி பாதிக்கப்பட்டுள்ளது. இதை யடுத்து அதிக விலையிறக்கம் தடுக்கப்பட்டது. மேலும், அமெரிக்காவில் வெளியாகி வரும் குறியீடுகள், சாதகமாக இருப்பதால், அங்கு பொருளாதாரம் மேம்பட்டு வருவது தெரிகிறது. கடந்த வாரம் அமெரிக்காவிலிருந்து வெளியான கச்சா எண்ணெய் இருப்பு குறித்த குறியீடு இதுவரை இல்லாத அளவு அதிகரித்துள்ளது.</p>
<p class="content">சர்வதேச அளவில் கச்சா எண்ணெய் அதிகளவு பயன் படுத்துவதில் இரண்டாவது நாடான சீனாவில் தொடர்ந்து பொருளாதார மந்தநிலை நீடித்து வருவதையடுத்து, கச்சா எண்ணெய் தேவை குறையலாம். இதையடுத்து வரும் வாரத்தில் கச்சா எண்ணெய் விலை பக்கவாட்டில் வர்த்தகமாகவே வாய்ப்புகள் அதிகம். மேலும், இந்திய கமாடிட்டி வர்த்தகத்தில் ரூபாயின் மதிப்பு அதிகரிக்கும் பட்சத்தில் விலை மேலும் குறைய வாய்ப்புகள் அதிகம்.</p>
<p class="content">வரும் வாரத்தில் ரெசிஸ்டன்ஸ் லெவல் ரூ.6,075 - 6,200. சப்போர்ட் லெவல் ரூ.5,950 - 5,750.''</p>
<p style="text-align: center"> </p>
<p style="text-align: center"><span style="color: #800080">தங்கம்!</span></p>
<p class="content"><img align="left" width="118" height="145" alt="" src="http://cdnw.vikatan.com/nanayam/2014/05/mzeyzj/images/nav67d.jpg">அமெரிக்கப் பொருளாதாரத் தில் ஏற்பட்டுவரும் முன்னேற்றத்தால், நடப்பு 2014-15ம் நிதியாண்டில் சர்வதேச சந்தைகளில் ஒரு அவுன்ஸ் தங்கத்தின் விலை சுமார் 1,150 - 1,250 டாலராகக் குறையும் என எதிர்பார்க்கப்படுகிறது. தற்போது ஒரு அவுன்ஸ் தங்கத்தின் விலை சுமார் 1,300 டாலராக உள்ளது. இதுவே, இந்திய கமாடிட்டி வர்த்தகத்தில் 10 கிராம் 24 காரட் தங்கத்தின் விலை ரூ.25,500 - 27,500 வரை குறைய வாய்ப்பு அதிகம். இந்தியாவில் தற்போதுள்ள தங்கம் இறக்குமதி மீதுள்ள கட்டுப்பாடுகள் மற்றும் டாலருக்கு நிகரான ரூபாய் மதிப்பு ஆகியவற்றின் அடிப்படையிலும் இந்தியாவில் தங்கம் விலை குறைய வாய்ப்புண்டு என ஃபிட்ச்  சொல்லியிருக்கிறது. 2014-ல் சீனாவில் தங்கத்துக்கான தேவை குறையலாம் எனவும் இந்த நிறுவனம் கூறியுள்ளது.</p>
<p class="content">அமெரிக்கப் பொருளாதாரம் முன்னேற்றம் கண்டுவருவதும்,  ஐரோப்பிய நாடுகளின் மொத்த உள்நாட்டு உற்பத்தியும் தற்போது வளர்ச்சிகாணத் தொடங்கி உள்ளது. தவிர, தற்போது இதர நாட்டு கரன்சிகளுக்கு எதிராக அமெரிக்க டாலரின் வெளிமதிப்பு உயரும் என எதிர்பார்க்கப்படுகிறது. எனவே, டாலரில் முதலீடு அதிகரிக்கலாம். அதேசமயம், உலக அளவில் பணவீக்கம் குறைந்துள்ளதால் தங்கத்தில் முதலீடு குறையும் என்று எதிர்பார்க்கப்படுகிறது.</p>
<p class="content">மெட்டல்ஸ் ஃபோகஸ் என்கிற நிறுவனம், சர்வதேச அளவில் ஒரு அவுன்ஸ் தங்கத்தின் விலை 4 ஆண்டுகளில் இல்லாத அளவுக்கு 1,100 டாலராகக் குறையும் என்று சொல்லியிருக்கிறது. இதையடுத்து, வரும் வாரத்தில் தங்கத்தின் விலை குறைய வாய்ப்புகள் அதிகம். சர்வதேச சந்தையில் விலை குறைந்தாலும், இந்திய கமாடிட்டி வர்த்தகத்தில் இந்திய ரூபாயின் மதிப்பும் தங்கத்தின் விலையில் எதிரொலிக்கலாம்.</p>
<p style="text-align: center"><img width="600" height="258" alt="" src="http://cdnw.vikatan.com/nanayam/2014/05/mzeyzj/images/nav05d.jpg"></p>
<p style="text-align: center"><span style="color: #800080">வெள்ளி!</span></p>
<p class="content">கடந்த வாரம் தங்கத்தின் விலை அதிகரித்தாலும், வெள்ளியின் விலை சுமார் 1% குறைந்தே வர்த்தகமானது. மேலும், தொடர்ந்து சீனாவின் பொருளாதாரமும் மந்தநிலை யில் இருப்பதையடுத்து வெள்ளி யின் தேவையும் குறையும் என்றும் தெரிகிறது.  வரும் வாரத்தில் வெள்ளியின் விலை யும் குறையவே வாய்ப்புகள் அதிகம்.</p>
<p style="text-align: center"><span style="color: #800080">அடிப்படை உலோகங்கள்!</span></p>
<p class="content">காப்பர்: அமெரிக்காவில் இருந்து வெளியான தொழிலாளர் சந்தை குறித்த குறியீடு சாதகமாக வந்ததை யடுத்தும், லண்டன் மெட்டல் எக்ஸ்சேஞ்சில் காப்பர் இருப்பும் குறைவாக இருப்பதாலும் காப்பரின் விலை அதிகரித்தே வர்த்தகமானது. மேலும்,  ரஷ்யா - உக்ரைன் இடையே நிலவிவரும் பிரச்னையில், படைகளை வாபஸ் பெறுவது பற்றி ரஷ்யா முதன்முறையாக பேசியது காப்பரின் விலையேற்றத்துக்கு வழிவகுத்தது. ஆனால், சீனாவில் தொடர்ந்து பொருளாதாரம் மந்தநிலையிலேயே இருந்து வருவதையடுத்து காப்பரின் தேவை குறையலாம் எனவும், லண்டனிலிருந்து வெளியாகும் உற்பத்தி குறித்த குறியீடு குறையலாம் எனவும் மதிப்பிடப் பட்டுள்ளது. இதையடுத்து வரும் வாரத்தில் காப்பரின் விலை குறைய வாய்ப்பு அதிகம். இந்திய கமாடிட்டி வர்த்தகத்தில் ரூபாயின் மதிப்பு அதிகரிக்கும்பட்சத்தில் மேலும் விலை குறையலாம்.</p>
<p style="text-align: center"><img width="279" height="135" alt="" src="http://cdnw.vikatan.com/nanayam/2014/05/mzeyzj/images/nav67c.jpg"></p>
<p class="content">நிக்கல்: நிக்கல் கடந்த வியாழக்கிழமையன்று சுமார் 6% விலை அதிகரித்து வர்த்தகமானது. எப்போது இந்தோனேஷியா ஏற்றுமதியை தடை செய்ததோ, அதிலிருந்தே நிக்கல் விலை அதிகரிக்க ஆரம்பித்தது. மேலும், முக்கிய நிக்கல் உற்பத்தியாளரான ரஷ்யாவில் நிலவிவந்த பிரச்னை காரணமாக உற்பத்தி பாதிப்படைந்துள்ளது. இதனால் வரும் வாரத்தில் நிக்கல் விலை உயர வாய்ப்புண்டு.</p>
<p style="text-align: center"><img width="279" height="135" alt="" src="http://cdnw.vikatan.com/nanayam/2014/05/mzeyzj/images/nav67b.jpg"></p>
<p style="text-align: center"><span style="color: #800080">இயற்கை எரிவாயு!</span></p>
<p class="content">அமெரிக்காவிலிருந்து கடந்த புதன்கிழமையன்று வெளியான இயற்கை எரிவாயு குறித்த குறியீட்டின்படி, எரிவாயு இருப்பு அதிகரித்ததையடுத்து விலை குறைந்தே வர்த்தகமானது. அமெரிக்காவின் மத்திய கிழக்கு மற்றும் வடகிழக்கு, தென் பகுதிகளில் வெப்பநிலை சராசரி வெப்பநிலைக்கும் மேலே நிலவி வருவதையடுத்து இயற்கை எரிவாயு தேவை குறையலாம் என்று எதிர்பார்க்கப்படுகிறது.</p>
<p style="text-align: center"><img width="454" height="482" alt="" src="http://cdnw.vikatan.com/nanayam/2014/05/mzeyzj/images/nav67a.jpg"></p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">நகைச் சீட்டு...  முதிர்வு தொகைக்கு தங்கம் வாங்கலாமா, வெள்ளி வாங்கலாமா? </div>
<div class="subtitle1"></div>
<div class="content" style="border-top:1px solid #DDD;">
<p style="text-align: right"><span style="font-size: medium"><span style="color: #993366">கேள்வி - பதில்</span></span></p>
<p class="content"><span style="color: #800080">?நகைச் சீட்டு போட்டு வைத்துள்ளேன். சீட்டு முதிர்வில் தங்கமாக வாங்கலாமா அல்லது வெள்ளி வாங்கலாமா? எது லாபமாக இருக்கும்? </span></p>
<p style="text-align: right"><span style="color: #993300">மரகதவள்ளி, ராஜபளையம். </span></p>
<p class="content"><span style="color: #808000">சுவாமிநாதன், இயக்குநர், ஜெம் அண்ட் ஜுவல்லரி டெக்னாலஜி டிரெய்னிங் சென்டர். </span></p>
<p class="content">''தற்போதைய நிலவரப்படி, மத்தியில் யார் ஆட்சிக்கு வந்தாலும் இந்திய ரூபாயின் மதிப்பை உயர்த்துவதற்கான வேலைகளைச் செய்வார்கள். ரூபாயின் மதிப்பு உயரும்போது தங்கம் மற்றும் வெள்ளி விலை குறையவே செய்யும். மேலும், தங்கம் இறக்குமதிக்கான வரியையும் குறைக்கவே செய்வார்கள். எனவே, உங்களது தேவை என்ன என்பதையும், முதிர்வு தொகையின் மதிப்பையும் பொறுத்து எதை வாங்கலாம் என்பதை முடிவு செய்யுங்கள்.''</p>
<p style="text-align: center"><img width="600" height="340" alt="" src="http://cdnw.vikatan.com/nanayam/2014/05/mzeyzj/images/nav32a.jpg"></p>
<p class="content"><span style="color: #800080">?தொழில் கடன் கேட்டு வங்கியில் விண்ணப்பித்தேன். அதற்கு மார்ஜின் மணி, லிவரேஜ் ஆகியவற்றைக் கேட்டார்கள். லிவரேஜ் என்றால் என்ன? </span></p>
<p style="text-align: right"><span style="color: #993300">மணிகண்டன், சிவகாசி </span></p>
<p class="content"><span style="color: #808000">மா.பாரி, முன்னாள் உதவி பொது மேலாளர், லஷ்மி விலாஸ் பேங்க். </span></p>
<p class="content">''தொழில் செய்வதற்கான நிதி தேவையில் சொந்தமாக எவ்வளவு முதலீடு செய்யப்படுகிறது,  கடனாக மொத்தம் எவ்வளவு முதலீடு செய்யப்படுகிறது என்ற விவரத்தையே லிவரேஜ் என்கிற வார்த்தையின் மூலம் குறிப்பிடுகிறோம். வங்கிக் கடன் மட்டுமல்லாது நாம் மொத்தமாக வெளியிலிருந்து பெறும் கடன் தொகை, நம் சொந்த முதலீடு போல எத்தனை மடங்கு என்பதை இந்த லிவரேஜ் குறிக்கும். இதனை வங்கிகள் கூர்ந்து கவனிக்கும். ஆகவே, 'கடன் முதலீட்டுக்கான விகிதம்’ (Debt Equity Ratio)போன்றவை குறிப்பிட்ட அளவுக்கு மிகாமல் இருக்க வேண்டும் என்று வங்கிகள் வரையறுத்திருக்கும். லிவரேஜ் அதிகமானால் (உதாரணத்துக்கு, சொந்த முதலீடுபோல 20 மடங்கு மொத்தக் கடன் பெறும் நிறுவனமாக இருந்தால்) அந்த நிறுவனத்துக்கு கடன் தருவது அபாயகரமானதாக வங்கிகள் கருதலாம்.''</p>
<p style="text-align: center"><img width="580" height="485" alt="" src="http://cdnw.vikatan.com/nanayam/2014/05/mzeyzj/images/nav32b.jpg"></p>
<p class="content"><span style="color: #800080">?புளூ பேர்ட் நிறுவனத்தின் பங்குகளை 200 வைத்திருக்கிறேன். இந்தப் பங்கு தற்போது டிரேடிங் ஆகவில்லை. இந்தப் பங்கை என்ன செய்வது? </span></p>
<p style="text-align: right"><span style="color: #993300">நடராஜன், ஈரோடு. </span></p>
<p class="content"><span style="color: #808000">எம்.எஸ்.ஒ. அண்ணாமலை, பங்குச் சந்தை நிபுணர். </span></p>
<p class="content">''புளூ பேர்ட் (Blue Bird) நிறுவனம் டிரேடிங் விதிமுறைகளைப் பின்பற்றவில்லை என்பதால் அதன் வர்த்தகம் நிறுத்தப்பட்டுள்ளது. கடைசியாக இந்தப் பங்கு 0.85 பைசாவுக்கு வர்த்தகமாகியுள்ளது. வர்த்தகமாகாத பங்குகளை வைத்திருப்பதால், உங்களுக்கு உடனடியாக எந்தவிதமான தீர்வும் கிடைக்காது. அந்த நிறுவனத்தின் பங்குகள் மீண்டும் வர்த்தகமானால் உங்கள் பணம் திரும்பக் கிடைக்க வாய்ப்புண்டு''.</p>
<p class="content"><span style="color: #800080">?கடந்த வருடத்தில் ஆறு மாதம் சிங்கப்பூரில் வேலை பார்த்தேன். அப்போது சம்பளமாகக் கிடைத்த 10,000 டாலரை  அப்படியே வைத்துக்கொள்ளலாமா அல்லது இந்திய ரூபாயாக மாற்றிப் பங்குச் சந்தையில் முதலீடு செய்யலாமா? </span></p>
<p style="text-align: right"><span style="color: #993300">சரவணன், சென்னை. </span></p>
<p class="content"><span style="color: #808000">சிவசுப்ரமணியம், மூத்த ஆய்வாளர், ஆதித்யா பிர்லா மணி. </span></p>
<p class="content">''டாலர்களைக் கையில் வைத்திருப்பதை விட வங்கிக் கணக்கு அல்லது பங்குச் சந்தையில் முதலீடு செய்வதே அதிக லாபம் தரும். ரூபாயின் மதிப்பு அதிகபட்சம் 5 - 6% அளவுக்கே குறைய வாய்ப்புள்ளது. எனவே, உங்களிடம் உள்ள டாலரை ரூபாயாக மாற்றி, பங்குச் சந்தையில் முதலீடு செய்வதே நல்லது. இதில் 60 சதவிகித தொகையைப் பங்குச் சந்தையிலும் (நீண்ட காலத்தில் 10 - 12%  வருமானம் எதிர்பார்க்கக்கூடிய பங்குகள்), 40 சதவிகித தொகையை ஃபிக்ஸட் டெபாசிட்டிலும் முதலீடு செய்யலாம். இதன் மூலமாக 8 சதவிகித வருமானம் கிடைக்கும்.''</p>
<p style="text-align: center"><img width="600" height="156" alt="" src="http://cdnw.vikatan.com/nanayam/2014/05/mzeyzj/images/nav32c.jpg"></p>
<p class="content"><span style="color: #800080">?ஃபார்ம் இந்தியா என்ற நிறுவனம் பொது மக்களிடம் இருந்து நிதி திரட்டி வருகிறது. இதற்கு  அதிக வட்டி தருவதாக சொல்கிறது. முதலீடு செய்யலாமா? </span></p>
<p style="text-align: right"><span style="color: #993300">@ என்.முருகப்பன், திருச்சி. </span></p>
<p class="content"><span style="color: #808000">சொக்கலிங்கம் பழனியப்பன், இயக்குநர், ப்ரகலா வெல்த் மேனேஜ்மென்ட் </span></p>
<p class="content">''ஃபார்ம் இந்தியா நிறுவனம், உற்பத்தி துறையின் கீழ் வருகிறது. உற்பத்தி துறையில் இருக்கும் நிறுவனங்கள் பொது மக்களிடம் இருந்து நிதி திரட்டுவதற்கு ஆர்.பி.ஐ.யிடமிருந்து அனுமதி பெற தேவையில்லை. அந்த வகையில், இந்த நிறுவனம், ஆர்.பி.ஐ. இடம் அனுமதி பெற தேவை இல்லை. இந்த நிறுவனங்கள் எம்.சி.ஏ.வின் (Ministry of Company Affairs) கம்பெனிகள் டெபாசிட்  சட்டம் 1975-ன் கீழ் வருகின்றன. எம்.சி.ஏ-ன் விதிமுறைகளின்படி, ஒரு கோடி நிகர மதிப்புக்கு கீழ் உள்ள நிறுவனங்கள் பொது மக்களிடம் இருந்து டெபாசிட் வாங்கக் கூடாது. மேலும், 12.50 சதவிகிதத்துக்கு மேல் வட்டி வழங்கக் கூடாது. அந்த வகையில் பார்த்தால், இந்த நிறுவனம் அதிக வட்டி வழங்குவது சட்ட விரோதமாகும். மேலும், இந்த நிறுவனத்தின் நிகர மதிப்பு ரூ.1 கோடிக்கு மேல் இல்லாமல் இருந்தால், இந்த நிறுவனம் டெபாசிட் வாங்குவது சட்ட விரோதமாகும்.</p>
<p class="content">இவை எல்லாவற்றுக்கும் மேல் இந்த நிறுவனம்  உற்பத்தி செய்யும் பொருட்கள் மூலம் எந்த அளவுக்கு வருமானம் கிடைக்கும் என்பது தெரியவில்லை. மேலும், இந்த நிறுவனத்தின் மூலதனமே வெறும் ரூ.5 லட்சம்தான். இந்த நிறுவனத்துக்கு எந்தவிதமான கிரெடிட் ரேட்டிங்கும் இல்லை, வரலாறும் இல்லை. எனவே, இதுபோன்ற நிறுவனங்களில் முதலீடு செய்வதை தவிர்ப்பது நல்லது.''</p>
<p style="text-align: center"><img width="495" height="223" alt="" src="http://cdnw.vikatan.com/nanayam/2014/05/mzeyzj/images/nav32d.jpg"></p>
<p class="content"><span style="color: #800080">?புரோமோட்டர்களின் பங்குகள் அடமானம் வைக்கப்பட்டுள்ளதா என்பதை எப்படித் தெரிந்து கொள்வது? </span></p>
<p style="text-align: right"><span style="color: #993300">செல்வராஜ், கோவை. </span></p>
<p class="content"><span style="color: #808000">பி.சங்கர், இயக்குநர், டைமண்ஷனல் செக்யூரிட்டீஸ். </span></p>
<p class="content">''புரமோட்டர்களின் பங்குகள் அடமானம் வைக்கப்பட்டு, அந்த கம்பெனி லிஸ்ட் ஆகியிருந்தால் அதை பங்குச் சந்தைக்குக் கட்டாயம் தெரிவிக்க வேண்டும். இந்தத் தகவலை பங்குச் சந்தையின் இணையதளங்களில் காணலாம். பி.எஸ்.இ., என்.எஸ்.இ.-ல் கீழே தரப்பட்டுள்ள இணைப்பில் காணலாம்.</p>
<p style="text-align: right"><span style="color: #800000">http://www.nseindia.com/corporates/corporateHome.html?id=spatterns <br></span><a href="http://www.bseindia.com/corporates/Sharehold"><span style="color: #800000">http://www.bseindia.com/corporates/Sharehold</span></a><span style="color: #800000"> Searchnew.aspx?expandable=0 </span></p>
</div>
</div> </div><div data-role='page' class='AjayPageDiv' style="width:94%; margin-left:3%"> <div class="art_content">
<div class="title1">நாணயம் லைப்ரரி -  கனவு காணுங்கள்,  வெற்றி பெறுங்கள்! </div>
<div class="subtitle1">சித்தார்த்தன் சுந்தரம், பிசினஸ் கன்ஸ்சல்டன்ட்.</div>
<div class="subtitle2"></div>
<div class="content" style="border-top:1px solid #DDD;">
<p class="content">ரஷ்மி பன்ஸாலின் மற்றுமொரு பெஸ்ட் செல்லர், சமீபத்தில் புத்தகக் கடைகளின் ஷெல்ஃப்களை அலங்கரித்துவரும் 'டேக் மீ ஹோம்’. சிறுநகரவாசிகளின் பெருங்கனவு பற்றியும், அவர்கள் அடைந்த மகத்தான வெற்றி குறித்தும் ஏறக்குறைய 360 பக்கங்களில் விரிவாக எடுத்துச் சொல்லி இருக்கிறார் ரஷ்மி. சாதிக்க வேண்டும் என்கிற வேட்கை உள்ளவர்களுக்கு 'தீனி’போடும் வகையில் எளிமையாக எழுதப் பட்டிருக்கிறது இந்தப் புத்தகம்.</p>
<p class="content">சிறிய நகரங்களில் ஆரம்பித்த பல தொழில்களும், அதை ஆரம்பித்து வெற்றிகரமாக நடத்தி வருபவர்களும் இன்று உலக அளவில் புகழ் பெற்றிருக்கின்றனர். இதில் இருபதுபேருடைய வெற்றியும், வெற்றியின் இலக்கை அடைய அவர்கள் எடுத்துக்கொண்ட முயற்சிகளும், கஷ்டங்களும் கூறப்பட்டிருப்பதுடன் வெற்றிக்கான சூத்திரம் என்ன என்பதை இந்த இருபதுபேரும் ஒவ்வொரு அத்தியாயத்தின் இறுதியில் ரத்தினச் சுருக்கமாகச் சொல்லியிருப்பது இந்தப் புத்தகத்தின் சிறப்பு அம்சமாகும்.</p>
<p class="content">குஜராத்தில் உள்ள ராஜ்கோட் நகரில் ஆஸ்ட்ரான் சினிமா அரங்கில் சிப்ஸ் விற்றுவந்த விரானி சகோதரர்கள்,  இன்றைக்கு ரூ.1,000 கோடிக்கு விற்பனையாகிவரும் 'பாலாஜி வேஃபர்ஸ்’ நிறுவனத்தின் முதலாளிகள்!</p>
<p style="text-align: center"><img alt="" src="http://cdnw.vikatan.com/nanayam/2014/05/mzeyzj/images/nav47a.jpg"></p>
<p class="content">விவசாயத்தை நம்பியே இனி குடும்பம் நடத்த முடியாது என்பதால் சந்துபாயின் அப்பா 1972-ம் ஆண்டு தனது மூதாதையர்களின் சொத்தான விளைநிலத்தை விற்றுவந்த ரூ.20,000-த்தை தனது மூன்று மகன்களிடம் கொடுத்து, இதை வைத்து ஏதாவது செய்து பிழைத்துக்கொள்ளுங்கள் என்று தர, <img alt="" align="left" width="150" height="155" src="http://cdnw.vikatan.com/nanayam/2014/05/mzeyzj/images/nav47g.jpg">அவர்கள் உரத் தொழிலை ஆரம்பித்தார்கள். போதுமான அனுபவம் இல்லாத காரணத்தினால் அதை மூடும்படி ஆயிற்று. அதற்குப்பிறகு 1974-ல் ஆஸ்ட்ரான் சினிமா ஆரம்பித்த புதிதில் அங்குள்ள கேன்டீனில் வேலைக்குச் சேர்ந்தார்கள். அதன்பின் பல சிறிய முயற்சிகள் அவர்களுக்கு நம்பிக்கை தர, 1980-களில் பாலாஜி வேஃபர்ஸை ஆரம்பித்தார்கள். இதன்பிறகு, விரானி சகோதர்களுக்கு ஒரே வெற்றி மயம்தான்!</p>
<p class="content">விரானி சகோதரர்களைப் போல, இன்னொரு வெற்றிக் கதை, 'ஜெய்ப்பூர் ரக்ஸ்’ (விரிப்புகள்) புகழ் நந்த் கிஷோர் சௌத்ரி யினுடையது. இன்றைக்கு இவர் இந்தியா முழுவதும் 40,000 நெசவாளர்களை ஒருங்கிணைத்து அவர்களது தயாரிப்புகளை வெளிநாட்டுக்கு ஏற்றுமதி செய்யும் பிரபல நிறுவனமொன்றை நடத்தி வருகிறார். இதற்கு 22 கிளைகள் இருக்கின்றன.</p>
<p class="content">1978-ம் ஆண்டு ரூ.5,000 கடன் வாங்கி ஆரம்பிக்கப்பட்ட தொழில் இன்றைக்கு ரூ.104 கோடி டேர்னோவர் செய்யும் அளவுக்கு வளர்ந்திருப்பதுடன் அமெரிக்கா விலும் தனது நிறுவனத்தை ஆரம்பித்திருக்கிறது. மேலாண்மை குருவான</p>
<p class="content">சி.கே.ப்ரகலாத்தை ஒரு 'கேஸ் ஸ்டடி’க்காகச் சந்திக்கும்போது, 'நீங்கள் ஏழைகளைப் பணக்காரர் களுடன் இணைப்பவர் (ஜெய்ப்பூர் விரிப்புகள் வசதி படைத்தவர்களின் மத்தியில் மிகவும் பிரபலம்!)’ என்று குறிப்பிட்டிருக்கிறார்.</p>
<p class="content">வளர்ச்சியடைவதற்கு சௌத்ரி சொல்லும் அறிவுரை: 'எதுவொன்றையும் ஆரம்பிக்கும் முன்பாக, உங்களை நீங்கள் நன்கு அறிந்துகொள்ள வேண்டும். அடுத்தவர்களைப் பார்த்து பொறாமைகொள்ளாதீர்கள். வெற்றி பெற்ற மனிதர்களின் அனுபவங்களிலிருந்து கற்றுக் கொண்டு அதன்மூலம் உங்களை நீங்கள் கண்டுபிடியுங்கள். மேற்கல்வி அறிவைக்கொடுக்கும்; ஆனால், நடைமுறை வாழ்வைக் கற்றுத்தராது. எனவே, உங்கள் படிப்பின் மீது கர்வம் கொள்ளா தீர்கள்.''</p>
<p class="content"><img alt="" align="right" width="246" height="215" src="http://cdnw.vikatan.com/nanayam/2014/05/mzeyzj/images/nav47f.jpg">இந்தப் புத்தகத்தில் 'பைத்தியக்கார ஆண்கள்’ என்று ஒரு பிரிவு. அதில் இடம்பெற்றிருப்பவர் பெண்களின் 'நலம்’ விரும்பியான முருகானந்தம். கோவைக்கு அருகில் பாப்பாநாயக்கன் புதூர் என்கிற கிராமத்தில் பிறந்தவர். ஏழைக் குடும்பத்தில் பிறந்த  இவருக்கு ஆரம்பத்திலேயே அறிவியல் பாடத்தில் ஒரு பிடிப்பு. சிறுவனாக இருக்கும்போதே பல சின்ன, சின்ன வியாபாரம் செய்து அந்த அனுபவங்களையே ஆசானாகக் கொண்டவர்.</p>
<p class="content">1988-ம் ஆண்டு ஒருநாள், இவரது மனைவி சாந்தி கையில் மறைத்து எதையோ கொண்டு சென்றதைப் பார்த்த அந்தத் தருணம் இவர் வாழ்க்கையில் மாற்றம் ஏற்பட உதவியது. அவர் மனைவியிடம், அது என்ன, என்று கேட்க அவர், 'இதுக்கும் உங்களுக்கும் சம்பந்தமில்லை’ என்று சொல்ல, அவர் விடாமல் மனைவி பின்னாலேயே சென்று வற்புறுத்திக் கேட்க, தன் கையிலிருந்த அழுக்கான துணி ஒன்றைக் காண்பித்திருக்கிறார். அப்போதுதான் சந்தையில் கிடைக்கும் சானிட்டரி நாப்கின் விலை அதிகம் என்பதால் சுத்தமில்லாத துணியை பயன்படுத்துகிறாள் என்பது அவருக்குப் புரிந்தது.</p>
<p class="content">சுகாதார முறையற்ற இந்த முறைக்கு மாற்றாக நாமே ஏன் குறைந்த விலையில் சானிட்டரி நாப்கின் தயாரித்து விற்பனை செய்யக் கூடாது? என நினைத்து அதற்கான முயற்சியில் இறங் கினார். இன்றைக்கு ஏழை மற்றும் கிராமப்புற பெண்களும் உபயோகிக்கும்படி தரமான சானிட்டரி நாப்கினை (ரூ.15-க்கு 10 நாப்கின்கள், ஒரு நாப்கினுக்கு 50 பைசா ஆதாயம்!) தயாரித்து விற்பனை செய்கிறார்.</p>
<p class="content">''நான் பிறப்பதற்கு முன் 5-10% பெண்கள்தான் சானிட்டரி நாப்கினை பயன்படுத்தி னார்கள். ஆனால், நான் கண்டுபிடித்திருக்கும் இயந்திரத்தால் இன்னும் 10, 15, 20 ஆண்டுகளில் அனைத்து பெண்களும்</p>
<p style="text-align: center"><img alt="" width="112" height="150" src="http://cdnw.vikatan.com/nanayam/2014/05/mzeyzj/images/nav47d.jpg"><img alt="" width="203" height="145" src="http://cdnw.vikatan.com/nanayam/2014/05/mzeyzj/images/nav47e.jpg"></p>
<p class="content">உபயோகிக்கும் நிலை வரும். என் வாழ்வின் குறிக்கோள் நிறைவேறிவிடும்' என்கிறார் முருகானந்தம்.</p>
<p class="content">2009-ம் ஆண்டு இவர் கண்டுபிடித்த சானிட்டரி நாப்கின் தயாரிக்கும் இயந்திரங் கள் உ.பி. பீகார், ஆந்திரா, தமிழ்நாடு, ஹரியானா மாநிலங் களில் நிறுவப்பட்டு 2.5 லட்சம் வாடிக்கையாளர்களைப் பெற்றி ருக்கிறது. இந்த நாப்கினைத் தயாரித்து விற்பவர்கள் சுயஉதவி குழுவைச் சேர்ந்த பெண்கள்.  </p>
<p class="content">இந்தப் புத்தகத்தில் இடம் பெற்றிருக்கும் இன்னொரு தமிழர் மதுராந்தகத்தில் பிறந்து புதுச்சேரியில் 'இன்டெக்ரா சாஃப்ட்வேர் சர்வீசஸ்’ நடத்திவரும் ஸ்ரீராம் சுப்ரமண்யா.</p>
<p class="content">இவருடைய இன்டெக்ரா உலகளவில் பிரசுரத் துறைக்கென்று (பப்ளிஷிங்) உள்ள பி.பி.ஓ.களில் தலைசிறந்த பத்து நிறுவனங்களில் ஒன்றாகும்.</p>
<p class="content">இந்தப் புத்தகத்தின் இறுதியில் 'ஸ்டார்ட்-அப்’ வளங்கள் (resources) குறித்த தகவல்களும் தரப்பட்டிருக்கிறது. இந்தப் புத்தகத்தை கடைகளில் பார்த்தால், 'டேக் இட் ஹோம்’!</p>
<p class="content">(குறிப்பு: இந்தப் புத்தகம் ஆன்லைன் ஷாப்பிங் வெப்சைட்களில் விற்பனைக்கு கிடைக்கக்கூடும்.)</p>
</div>
</div> </div>

		
		<div class="footer">
		
			<div class="next">
				<img  src="../../next.gif"/>
			</div>

			<div class="prev">
				<img src="../../prev.gif"/>
			</div>

			<div class="pageNumber">
				<span></span>
			</div>

		</div>

		</Body>
	</HTMl>
